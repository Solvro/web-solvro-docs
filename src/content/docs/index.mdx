---
title: Witaj w Solvro!
description: Dokumentacja dla nowych członków koła Solvro oraz obecynch
template: splash
hero:
  tagline: Tutaj jest dokumentacja odnośnie tego jak piszemy kodzik 😍
  image:
    file: ../../assets/logo_high.png
  actions:
    - text: Handbook Web Developera
      link: /guides/web-development
      icon: right-arrow
---

_A więc zawitałeś do naszych skromnych progów i nie wiesz co dalej. Właśnie w tym dokumencie opisane są najważniejsze informacje, które potrzebujesz, aby sprawnie działać w kole. Pamiętaj, że tu zawarte są tylko podstawy i w przypadku pytań śmiało kontaktuj się z leadem projektu lub z zarządem. Mamy nadzieję, że informacje tu zawarte pozwolą ci przyjemnie wdrożyć się w koło i zacząć wieloletnią epicką przygodę z KN Solvro 🚀_

**Spis Treści:**

**[Wstęp 2](#wstęp)**

[Jak to się wszystko zaczęło 2](#jak-to-się-wszystko-zaczęło)

[Najważniejsze wydarzenia w historii koła 2](#najważniejsze-wydarzenia-w-historii-koła)

[Realizowane projekty 2](#realizowane-projekty)

[Historia organizacyjna 3](#historia-organizacyjna)

[Ważne zmiany 4](#ważne-zmiany)

[Jak jest obecnie 4](#jak-jest-obecnie?)

[**Pierwsze kroki 5**](#pierwsze-kroki)

[Discord 5](#discord)

[Dysk 5](#dysk)

[Messenger 6](#messenger)

[Spotkania 6](#spotkania)

[GitHub 6](#github)

[**Projekty 7**](#projekty)

[Jak działamy 7](#jak-działamy)

[Czas wskoczyć w projekt 7](#czas-wskoczyć-w-projekt)

[**Co dalej 7**](#co-dalej)

[Kolejny projekt 7](#kolejny-projekt)

[Inne obszary działalności 8](#inne-obszary-działalności)

[Ścieżki rozwoju 9](#ścieżki-rozwoju)

[Dodatkowa aktywność 10](#dodatkowa-aktywność-i-prezapisy)

[Kontakt 10](#kontakt)

[Powodzenia 10](#powodzenia)

# Wstęp

## Jak to się wszystko zaczęło

Często znajdujemy się w pewnej sytuacji i nie zastanawiamy się dlaczego tu jesteśmy i co nam to umożliwiło. W przypadku Solvro jest podobnie, a to właśnie 6 osób z pozornie różnych zakresów zainteresowań postanowiło w 2018 roku założyć koło naukowe Solvro na wydziale Podstawowych Problemów Techniki. Przyświecał im szczytny cel: “_dać studentom Politechniki Wrocławskiej możliwość pracowania i poznawania najnowszych technologii używanych na rynku, co odróżnia nas od podobnych organizacji, które związane są z tzw. “legacy code” wymuszającym używanie starych rozwiązań. Do tego koło ma pozwalać na rozwijanie projektów realnie wykorzystywanych w życiu. Celem, oprócz wytwarzania oprogramowania jest też nauka dobrych praktyk programistycznych…”_

I tak po dopełnieniu formalności 28 maja 2018 roku odbyło się pierwsze Walne Zgromadzenie Koła Naukowego Solvro, gdzie na zarząd I kadencji zostali wybrani: Mateusz Walczak (Prezes), Maciej Kabała i Maciej Dziadyk. Opiekunem koła od momentu jego założenia była dr inż. Małgorzata Sulkowska. I tak właśnie zrodziło się KN Solvro, gdzie _“Ważna jest Idea\!”_

## Najważniejsze wydarzenia w historii koła

### Realizowane projekty

W ten sposób od momentu założenia koła rozrastało się ono realizując kolejne projekty. Z kilku najbardziej pokazowych warto wymienić:

[Sante Cloud](https://solvro.pwr.edu.pl/portfolio/solvro-sante), gdzie nasi członkowie w ramach współpracy z ministerstwem zdrowia Papui Nowej Gwinei opracowali system informatyczny wspierający wolontariuszy Fundacji "Redemptoris Missio" w podejmowaniu działań na rzecz zwalczania śmiertelności wśród ciężarnych kobiet, poprawy warunków sanitarnych oraz udzielania lepszego dostępu do szczepionek i lekarstw dla mieszkańców Papui Nowej Gwinei.

Aplikacja na finał EBEC (international European BEST Engineering Competition). Wraz ze współpracą z międzynarodową organizacją BEST (Board of European Students of Technology) opracowaliśmy aplikację umożliwiającą symulowane zakupy w sklepie na potrzeby ukończenia zadania. Aplikacja została użyta w półfinałach w 6 miastach w Polsce oraz na międzynarodowym finale w Warszawie.

[ToPWR](https://solvro.pwr.edu.pl/portfolio/to-pwr) jest aplikacją mobilna agregującą wszystkie potrzebne informacje dla studenta Politechniki Wrocławskiej. Solvro wspomaga społeczność studencką i właśnie w taki sposób chcemy ułatwić życie studentów naszej uczelni. Aktualnie aplikacja przechodzi rewriting i jest przygotowywana do wypuszczenia wersji 2.0

[Lokalniej](https://solvro.pwr.edu.pl/portfolio/lokalniej) to projekt mający na celu połączenie producentów żywności z okolic Wrocławia oraz ich klientów na rzecz umożliwienia wymiany lokalnych niszowych produktów spożywczych. Aplikacja powstaje przy współpracy z fundacją Dolnośląski Jarmark.

zDolny Śląsk to aplikacja pozwala na dzielenie się pomysłami na rozwiązanie problemów, które na co dzień dotykają mieszkańców województwa dolnośląskiego.  
Projekt ten został zrealizowany we współpracy z Radnymi Młodzieżowego Sejmiku Województwa Dolnośląskiego oraz Fundacją "Merkury". Dzięki aplikacji zDolny Śląsk użytkownik może w łatwy sposób przedstawić pomysł na wprowadzenie zmian na lepsze m. in. w obszarze kultury, transportu lub edukacji.

Znajdź Swoją Trasę to aplikacja mobilna realizowana we współpracy z Wrocławskim Urzędem Marszałkowskim. Oparta jest na cyklicznej, papierowej grze rowerowej organizowanej najczęściej w sezonie letnim, której głównym celem jest promowanie aktywnej, rodzinnej aktywności we Wrocławiu.

[Redesign strony koła Solvro](https://solvro.pwr.edu.pl/portfolio/redesign-2024) to inicjatywa rozpoczęta już w 2021 roku. Po zmianie zespołu realizującego i intensywnych miesiącach pracy na przełomie roku 2023/2024 z początkiem maja 2024 udało się wypuścić nową wersję strony koła.

Solvro Talks skupia się na przekazywaniu wiedzy i umożliwieniu głęboko technicznego rozwoju zarówno członków koła jak i Politechnicznej społeczności. Cykliczna seria warsztatów sięgająca początkom koła zawsze jest idealnym miejscem by przekazać kluczową wiedzę z danego aspektu.

### Historia organizacyjna

Przez lata do 2024 roku koło reprezentowało 7 zarządów:  
Założyciele \- Adrian Mucha, Maciej Dziadyk, Maciej Hajduk, Maciej Kabała, Mateusz Resterny, Mateusz Walczak  
I Zarząd \- Mateusz Walczak, Maciej Kabała, Maciej Dziadyk  
II Zarząd \- Mateusz Walczak, Maciej Dziadyk, Maciej Kabała  
III Zarząd \- Marcin Szuster, Jakub Balicki, Oskar Rek  
IV Zarząd \- Marcin Szuster, Krzysztof Krawczyk, Jakub Balicki  
V Zarząd \- Krzysztof Krawczyk, Anna Magierewicz, Kacper Kiedos  
VI Zarząd \- Dawid Rymarczyk, Anna Magierewicz, Mateusz Topczewski  
VII Zarząd \- Dawid Linek, Szymon Kowaliński, Wiktoria Mróz

### Ważne zmiany

W 2023 roku koło zostało przeniesione z wydziału W11 \- wydział Podstawowych Problemów Techniki na wydział W4N \- Informatyki i Telekomunikacji.

W 2020 roku dr inż. Małgorzata Sulkowska wyjechała w celu robienia doktoratu do Francji, a obecnie przebywa w Indiach na wyjeździe naukowym. Podczas jej nieobecności zastępuje ją dr. inż. Piotr Syga do dnia dzisiejszego.

## Jak jest obecnie?

Obecny VII zarząd koła został wybrany na początku kwietnia na kadencję 2024/2025. Po dziesiątkach godzin spotkań zarządowych i głębokiej restrukturyzacji koła jego obecna wizja wywodzi się z nazwy Studenckie Koło Naukowe.

Zacznijmy od **Studenckie**. Jako koło działające na Politechnice Wrocławskiej powinniśmy aktywnie wspierać społeczność studencką naszymi rozwiązaniami. Nasza praca powinna być jak najbardziej dostępna dla studentów i powinniśmy się chwalić naszymi osiągnięciami.

Jak nazwa wskazuje jesteśmy **Kołem**. Symbolizuje to zgromadzenie ludzi działających ku wspólnemu celowi. W ramach jednej organizacji powinniśmy być zintegrowani, wymieniać się wiedzą i doświadczeniem oraz razem dbać o przyszłość koła.

Na koniec mamy **Naukowe**. Działając na jednej z najlepszych uczelni technicznych w kraju szczycimy się solidnym podejściem naukowym. Oprócz głęboko technicznych projektów poszerzających granice nauki powinniśmy być zawsze na skraju co obecny świat nam oferuje wykorzystując dobre praktyki organizacyjne, programistyczne i projektowe.

Motto VII zarządu brzmi “Move fast and break things”, więc zgodnie z tą filozofią skłaniamy się ku realizowaniu mniejszych projektów, których wersje MVP jesteśmy w stanie wypuścić do przetestowania jak najszybciej. Solvro będąc “Politechnicznym Software Housem” odwzorowywuje techniki startupowe umożliwiające zwinne tworzenie i wypuszczanie projektów.

# Pierwsze kroki

Rozpoczynasz swoją przygodę z kołem i nie wiesz od czego zacząć. Nic się nie stało, w tym miejscu znajdziesz najważniejsze narzędzia, których używamy w kole wraz ze wskazówkami na temat ich eksplorowania.

## Discord

Zacznijmy od discorda. Jest to główny kanał współpracy zarówno w projektach jak i całego koła. Znajdują się tam sekcje dla każdego z obecnych projektów oraz wspólne przestrzenie na spotkania i dzielenie się wiedzą.

## Dysk

Dysk google jest jednym z narzędzi których po restrukturyzacji chcemy używać więcej. Każdy aktywny członek koła ma do niego dostęp z poziomu konta studenckiego z zakładki Dyski Współdzielone. Jest on również dostępny z poziomu linku: [Dysk](https://drive.google.com/drive/u/0/folders/0ANjWHQkdIxXiUk9PVA). Znajdują się tam foldery do prowadzenia projektów, spotkań, najważniejsze dokumenty, zasoby do dzielenia się wiedzą, grafiki, zdjęcia oraz archiwum. Zalecamy przypisanie sobie swojego projektu do ulubionych w celu jeszcze szybszego dostępu do plików projektów.

Dokumentacja projektowa jest niezwykle ważna przy pracy z innymi osobami i szczególnie przy projektach gdzie skład zespołu się zmienia. Dlatego na dysku jest przestrzeń właśnie na dokumentowanie swojej pracy, ale nie tylko. W folderze [4\. Zasoby](https://drive.google.com/drive/folders/1dBdEkjlYuXbMYi_ApcPaj1UDlAYkmRbb?usp=drive_link) znajdziemy listę zasobów zebranych przez członków koła, które ułatwiają codzienne życie. Od stron, które umożliwiają generowanie grafik przez rozwiązania open source po niezliczoną ilość kursów, pdf i szkoleń każdego zachęcamy zarówno do korzystania z tych informacji jak i rozszerzania bazy dostępnych zasobów.

Ważnym aspektem przy używaniu dysku jest identyfikacja wizualna. Jako KN Solvro od momentu swojego założenia szczycimy się nieskazitelną oprawą graficzną. Ma to dotyczyć również dokumentów. Zamiast utworzyć pusty plik z losową czcionką i kolorami tworzymy kopię wcześniej utworzonego już [Szablon dokumentu](https://docs.google.com/document/d/11m8bKifG9Xfu9KDBGqchtTtvDHBJDAQy/edit?usp=drive_link&ouid=113286963390263840777&rtpof=true&sd=true) i na niej pracujemy. Pozwoli to zachować jednolitość w zakresie dokumentów. W przypadku prezentacji również mamy utworzony szablon, którego używamy przy tworzeniu prezentacji” [Szablon prezentacji](https://docs.google.com/presentation/d/179Mw0UkWrV-ERnLUtTEwUaUzg3OpTwcL/edit?usp=drive_link&ouid=113286963390263840777&rtpof=true&sd=true). **Ważne\!\!\! Zawsze tworzymy kopię do odpowiedniego folderu, a nie pracujemy na oryginale.**

## Messenger

Do przesyłu najważniejszych informacji używamy messengera. Oprócz wspólnej grupy mamy również grupy przydzielone do danych projektów. Nie zalecamy ich wyciszać, ponieważ zazwyczaj pojawiają się tam najważniejsze informacje dotyczące działalności koła.

## Spotkania

Będąc Kołem regularnie się spotykamy, aby przekazać statusy postępu w pracach, przekazać sobie wiedzę i ogłosić najważniejsze informacje. Stosując nomenklaturę software housową co tydzień we wtorek o godz. 20:00 spotykamy się na weekly. Zazwyczaj odbywają się one zdalnie na discordzie, ale raz w miesiącu \- w pierwszy wtorek miesiąca spotykamy się stacjonarnie o godz. 20:00. Jest to bardzo istotne spotkanie, ponieważ odbywa się tam podsumowanie całego miesiąca, live pokazy aktualnych stanów projektów, sesja lub dwie Solvro talks i inne ciekawe aktywności. Na koniec zawsze idziemy na integrację. Daty te mogą ulec zmianie i są na bieżąco komunikowane za pomocą grupy na messengerze.

Oprócz spotkań weekly całego koła odbywają się cykliczne spotkania projektowe. Ich forma, czas i miejsce są ustalane z wami przez leadów projektów. Tutaj również zalecamy comiesięczne spotkania stacjonarne oprócz cotygodniowych spotkań zdalnych. Działając w zespole powinniśmy być zintegrowani, ponieważ tak najlepiej się pracuje dlatego duża ilość integracji i luźnych spotkań jest jak najbardziej zalecana.

## GitHub

Po restrukturyzacji kierujemy się w stronę GiTHuba. Chcemy, aby był on sercem naszej organizacji, gdzie przepływa cała praca operacyjna i kod. Tam również prowadzone są projekty od strony operacyjnej, rozpisywane zadania itd. Końcowo będąc studenckim kołem chcemy chwalić się naszymi projektami i w tym właśnie celu projekty koła, które na to pozwalają będą realizowane jako open-source. Pozwoli to uhonorować członków projektu i potwierdzić swoje doświadczenie przy szukaniu pracy. Z tego również powodu dbamy o dobre praktyki pisania kodu i pracowania z githubem (PR, jednolite commity, readme itd.). Dla początkujących na naszym blogu znajduje się post [Podstawy GITa](https://solvro.pwr.edu.pl/blog/solvro-talks-1-podstawy-gita).

Must-have lekturą jest również [Handbook Githuba](./guides/Github.md)

# Projekty

## Jak działamy

KN Solvro łączy w sobie zwinne techniki startupowe oraz solidne podejście naukowe. Oznacza to, że chcemy sprawnie realizować projekty i dążymy do jak najszybszego wypuszczenia MVP (Minimal Viable Product), ale z zachowaniem dobrych praktyk i dokumentacji projektowej.

Dokładnie jak przeprowadzić projekt w Solvro można się dowiedzieć z pomocą[Handbook prowadzenia projektów](https://docs.google.com/document/d/1iurwYCkdR46yBkB0taVs7yq7ZTJ4VwwXQrAhjkm0l5w/edit)

## Czas wskoczyć w projekt

Dla nowych osób w kole ich kariera rozpoczyna się od tak zwanego projektu wdrożeniowego. Jest to mniejszy projekt o planowanym terminie ok. 3 miesięcy, gdzie nowe osoby są w stanie wdrożyć się w koło, nauczyć się pracy w grupie oraz korzystania z narzędzi koła.

# Co dalej

## Kolejny projekt

Po okresie projektu wdrożeniowego decyzja należy do ciebie. Jeśli widzicie potencjał na dalszy rozwój projektu wdrożeniowego, proszę bardzo. Jeśli pragniesz być częścią zespołu innego większego projektu również możesz zgłosić taką chęć. Może masz pomysł na własny projekt? Żaden problem. Na najbliższym weekly możesz przedstawić swój koncept, zebrać feedback i jeśli wszystko pójdzie dobrze to wraz z zespołem czas start\!

## Inne obszary działalności

Uczestnictwo w projekcie to nie wszystko. Koło umożliwia rozwój na wielu płaszczyznach i potrzebujemy właśnie ciebie na jednym z nich. Są to dodatkowe możliwości w które każdy może się zaangażować wg. własnego uznania :

- **Social Media Manager** \- uwielbiasz spędzać czas na FB i pragniesz zadbać o promocję koła. To właśnie ty możesz zostać naszym nowym Social Media Managerem. Jeśli tylko masz pomysł na posta albo chcesz częściowo się zaangażować \- też możesz.

- **Knowledge Manager \-** chcesz zadbać o wiedzę organizacyjną i jej uporządkowanie? Jako Knowledge Manager dbasz o otwarty i przejrzysty dostęp do informacji w kole i wspomagasz osoby szukające danych zasobów.

- **Solvro Talks** \- masz ciekawy temat którym chcesz się podzielić? A może uważasz, że sposób rozwiązania jakiegoś problemu jest warty przekazania? Każdy w kole może zgłosić się do przygotowania i zaprezentowania Solvro Talks, aby przekazać tą wiedzę innym. W skład wchodzi max. 15 min prezentacja oraz post, który zostanie udostępniony na naszym blogu.

- ?????? \- tu właśnie znajduje się pozycja, która uważasz, że możesz się zaangażować. Jesteśmy otwarci na pomysły i jeśli masz propozycję ulepszenia koła w jakikolwiek sposób \- odezwij się do nas.

## Ścieżki rozwoju

W Solvro rozwijamy się na wielu różnych pozycjach w wielu różnych technologiach, ale możemy wyróżnić pewne obszary i ich poziomy.

Z pozycji technicznych wyróżniamy:

- Frontend Developer
- Backend Developer
- Mobile Developer
- AI Engineer
- DevOps Engineer

Z pozycji graficznych wyróżniamy:

- Grafika
- UI/UX Design

Następnie, po projekcie wdrożeniowym w każdym momencie swojej kariery Solvro możesz zostać tzw. Leadem projektu na pozycjach:

- Tech Lead
- Project Manager

Po pomyślnie przeprowadzonym projekcie, chcąc mieć większy wpływ na kierunek w którym koło się rozwija na walnych zgromadzeniach możesz ubiegać się o tytuł:

- Przewodniczącego sekcji
- Wiceprezesa zarządu
- Prezesa zarządu

W momencie, w którym twoja działalność w kole dobiega końca możesz ubiegać się o status członka honorowego. Od momentu jego nadania nie musisz być zaangażowany w jakąkolwiek pozycję, ale mile widziane jest wsparcie z zaświatów w dalszym życiu.

## Dodatkowa aktywność i prezapisy

Praca w kole to nie wszystko, bo wiadomo, że możemy rozwijać się na wiele różnych sposobów. Jako członkowie koła macie możliwość dzielenia się właśnie tymi osiągnięciami. Niezależnie czy jest to udział w jakimś hackathonie, uczestnictwo w konferencji czy zawody wioślarskie. Wszystkie dodatkowe aktywności wysyłajcie do zarządu, bo m.in na ich podstawie przyznawane są na koniec prezapisy, czyli pierwszeństwo zapisów na kolejny semestr na danym wydziale. Jest to niezmiernie wartościowa możliwość, ale bardzo ograniczona. Dostajemy na koło tylko kilka takich mandatów do wykorzystania i to właśnie wasza cała semestralna aktywność zarówno w kole jak i poza nim jest brana pod uwagę.

## Kontakt

Zarząd jest organem koła formowanym przez członków koła dla członków koła. Jest on dla was, więc w każdej sprawie bez stresu można się kontaktować z jednym z członków obecnego zarządu:

- Dawid Linek
- Szymon Kowaliński
- Wiktoria Mróz

Na spokojnie podbijajcie w wygodny dla was sposób (messenger, discord, na żywo) i gwarantujemy wam, że zawsze zostaniecie wysłuchani.

## Powodzenia

No i to już tyle z najważniejszych informacji. Mam nadzieję, że pomogą one wam sprawnie wdrożyć się do koła przy pierwszych projektach. Studenckie Koło Naukowe Solvro jest tworzone przez studentów dla studentów, dlatego najważniejsze jest, abyście to właśnie wy wynieśli z niego jak najwięcej. Przez wspólne projekty, integracje, warsztaty i szkolenia wszyscy wspólnie się rozwijamy, a przy okazji zapewniając Solvro świetlaną przyszłość 🚀.  
![][image1]  
**Prezes VII Zarządu KN Solvro**

[image1]: data:image/png;base64,iVBORw0KGgoAAAANSUhEUgAAAMYAAAA5CAIAAADiPcPGAAATlklEQVR4Xu2ca1BVVRvHLcpeg0BQQy2KssxL4gUTTSXRMgUVQQXMlLxlaTNNF80+1NinsoZqyo/N9KGaUceZNGvKGzBTEmkliGGKmKLlJCZZqBmcs99f63nPfjfrbA7n7LNBtPP/cOaw19prPet5/uu5rL0PXYwIInAVXfQLEUQQHiKUisBlRCgVgcuIUCoClxGhVAQuI0KpCFxGhFIRuIwIpSJwGRFKReAyIpT6V+Pvv/9uVtAbwkCEUv9SeL1ePg8dOtTU1CTf3UKEUv9SeBXS09PHjRsHqzwej97DKVyglAhnMt36PYLOjMOHDycmJsbExMyYMaNzUQppysvLMzMzZ86cOWnSJFjPlauAWFe6/G3i0qVLycnJXbt2HTVqFI6KvErv4QhhUUoyu4sXL44fP75///5jx45NS0tLSUmZPn36tm3bpI9bgl4WoHQ+UbfecFUAw0Gm+Pj4IUOGdBYvBZ/efvvtKVOmVFVVoX22tUi2c+fOQYMGPfDAA2KSK3e7T506NTs720V1t4bLoiKsM3LkSPh0//33u7hG55TC/dTV1c2fP7+4uNiwKIXr0L+goKBfv35w64qOgBMnTsTj6lfbAefOnUNLFRUV7NIOU1djYyPbHo8wbdo0Fyd1TikwevTopUuX+rsi9EKweOihh9gBV3TUYIFZWVn61XYATgJ15eTkiDI7Bsw1efLk++67b9iwYS7mJw4pBYGWL19+7733IpbtwYbUpampqaTt7p6kdQwQXuLCrFmzOsDR/vXXX3hEWOWiaQODBWIXvFRCQgJ5sIvzOqQUoS03N/fAgQNG63kAQpeWlhIZcbB625WAF198ccSIEY888khrC3QLjE+xDJ/Onz9vuz/bCfCYUBsXF0fi6+KkTigFo0+cOJGeno5MRuuUEhw+fNjF1K/DwKIKCwvxsgcPHgy8wDDxl8Lw4cOpmg2VM7TrdFYwL64hMTGxb9++LuYnTijFmtnBVEOSoS9btkzv0RInT55EU1ccschsJkyYIJ64/YAOn3jiCShFDMLAenN7AjtWV1f37t2b2Hfs2DG3WOWEUvAjIyNj165dZBv5+fmUoHwJwBhcem1trYvRugPgVfUXySJKbye3oTK0f0YeN25cSkoK7rCDKYXJ8AhJSUmxsbHr1q3Tm53CCaUMxRJDyVRfXz906FC92QK0NmbMGFyaR0Fv7qxAbPwTlPrhhx/0NvcglKLmQp+XpYhhUnLz7t27z5gxQ29zCieUqqmpmTRpksSy8vLyuXPnSlLVGpYsWULdd+bMGbdcaweA1UEm0vP9+/e3k5cyFKVw9sxSVlamt3UICB1sG3nMp7f5/GiojsAJpZ5++umsrCwmQ+85CkbAJL2hoYFEoaioSG/oxEDXVGE44Dlz5uht7gFrEfWGDRsmj9gC6LD9MHDgQCjFntcbFCSlCcmDOqHUihUrkEBczsqVK4uLiwNPeeHChYULF2IhM3voDBD5SV9sfSdyFhQUDBkyhFyq/bLAP//887bbbiMr0Bs6EFCqW7du/pSSp7fJyckSkbTWAAiNUkKIvXv3Zmdny5XHHnuMPCBwXonNYNXDDz8sf3YGVok/p9TC4xpKff4d8vLyKMQkl2oPmRlz3759TLFlyxZbWncMoBS51LRp0/QGwyC2REVFQamQlh8apQzlq4m7MEkeHSxdujQtLc3fJBpItiZPnmzYGe9yATWhLPyQ3qCAwGwbCrHKykq9zQ2gRvbh2LFjqV1sDUaHn376iWq6tLQ01GzGFrazcBFK9ejRY/r06aZp4DffUU58fDz+ItTYEjKlmG/evHnmHFVVVffcc0/LLjbAS02ZMmX37t3NHXiUFxiEM1iekZFhazAuki+ytIqKivYQGDWSMKSmps6ePVtvU0CA9evXE5Iwra2EoUIcs37VMPr16xcdHb19+3bDl48TjvEUd9xxx+DBg7kl1AP9kCnFHOfPnxf5+CRJoga2ldWKxsbG3NxcvOtl9PBWIDCUguLnzp0z7HynOGNcSH5+fpurc4bFixcnJSUR+1ozGOoiW5g1a5beECLM8ZvV43wtNRwwYECvXr1Onz4tBuXz+PHj+C34RCByUDSERilGRyZSEDIMmR6NT5gwIZgEljhCbA6mZ2cA2secVHzsBL3NDXhUrUfQIcLa2syj6qwzZ87oDSGCweUZK9UGO4RIqu0f6oM777zT3Da04iP69u179uxZZ8YKjVKGmtL6mGLHjh2ED/9droEOH330EdWy3tBZgcA//vgjVpd3iWytHg4w4TCFwIPbBh3/K4EBM9LT00eMGLFx40ZIzCax+t0+ffrcfvvt4qLo+e677yYmJpaUlDQ5/Y1DyJRiYlI5oRRT1tTUwH3blVvhUWBh5PV6W6eEWHr8+PH4qsBLcwa0QWVAeh5qculVx4H6VV9Col2UVeCZiA/19fV8v/XWWzMzM80ZGYorhDnulZBHLJZzspYjhYCQKYUQmzdvXrBggXyHUhClTb1IK+4NCzlzpyZETYGnCx9eFeJZGqxytlkDg3KPZIVkwJYfGmSxIsYCBa9frk0APXjwoPWKoW4h74a7kjLSBwKZxyIyCD7prrvualbPQkaNGkXI+/rrrzuUUgLRhcD2LF+DR/lVKlLqvvApxYLl1SK9zT0gMJ6Yakg2jN4cNtasWYOlqZ2DeY1TKPXxxx9Tgf5HwbxoqI1dV1dHih0XF/fCCy/IFelA7YaLwgVIT4g1cuRI4aLcvn//fjhENOTPd955JzY2Nvww4oRSaEHedeT7sWPHULq5vMDAReGBrRYSegk1/98vCIwePfq1115j24V6oz9EeP8lHDp0iMBkewYYPqZOnSo/ItDm9drFNTYPwiQkJKSkpEh5T/5q9VIoFjbQAbaRs5pjvv766+RJMgKfhYWF1nNL2ZzR0dHJyckUntwOy5vbCjhtwgmlkOPo0aNQXlY1ceLEYEID7CHwUVxoQr/88sskZyG9qVdbW8ukDz74oOMUsjVYt35VVVVqaqr5nMAtiMDDhw9nyYYflZtVANJYxc5JS0vDRVEx0D8mJoa6wdoBN0PhtmHDhi5dulCvNamzSq7ffffdt9xyi/R5//33oV11dbXp3WVqRqMb8nTv3t03XlhwQqkLFy48piByk20Ew2uPSs8xkvz5t8KePXsyMjIeVkBxgfkhs9CH3YYKoLXeIyD8hfT6MpKysjLcJ8HUegzz/fffk1vk5OT43xgmvvvuO0bGutaLokwkGTBgABq2sgrN3KVAICMJ69mzJyWRNHnUKTwOBt3ClW7dusEPU2DCHLFbfh/AXdDLq2CO/O23395www04J7Y6LtCVXMIJpViY4Tu296oMKUilwxsWyV2NjY0Y79VXX8Xlnjp1CltKSuHv8zVIoBRNBb9+ry+aiEKt0opJiEEYbO3ateRPFBwVFRWrV6+m6ma3yA+h/j9WcJBZPArapHx56qmnhg4deuLEiZY3/YP+/ftj48rKSuG63Ai5IQ1isHyuQxrzOIaLb7755k033bR3716aqNcIZOa9/Clvs33yySdc51NGkHvp8Omnn8JC9mfXrl2JIVY5HcMJpdhD5neWRMaNQ7a024OVEKrIThCaW3Dd8hub4LN1We2qVaswP74tMKVEcfI8W76jUFwRu9nwDSWfDMWmJ8BhJ0IwfGVD851PosmOHTuswwYDEezIkSNz5sxhmSxQSnQz4j/zzDM4Bv9feRBq4+PjsT0imablRihIaJP3TABKI7pJK2Pie3AwEjE//PBD/pQDUswEXdgYuICoqChWxBcrnzzquJU+GIUkTH7GLq3hwAmlxD/9/vvvhlowqWKbrz7KAlAEZJo5cybR5JdffmEvoinDZ/I2wSBQhMQWq8NOa5CyBXKiLBwhWQi7H1336NGDsqigoMC8ETtt3bqVZB+NMzL1MzliQ0PD6dOnIRl3OfhpqGR4cviOzaiI586dy8hCCKZmLpo050cT0lLkY2PuMiWkG+KZL8BwHQKZuRStlGy4GfmTkMoIeDX5k9wcDScmJuLUzdvNeZkRBjMd/gnN0E2uh0ksJ5SS3fbss8/KzsC633zzjd6pJWQZWAhVsoD6+nrIQQWLeygqKmpq66TUxMKFC7OystimVJoBiNikThlwSJBp0aJFmIrozLwLFiwYPHgwF61a43tJSUl5ebn8KZKwoaWYxVoBJrIFq8NFkabIn4xPJg5BqfDxHCRG+IOTJ09aZUA/kJtSjlyTGIc3tU4KpczviAc/zGfJRK5evXqJIfiTVUAp0xx42WuvvZa8+/jx4/6nFUgiThFDoFVSe/qjHDbAV199tWvXLrZW4Pd1beGEUoYieF5enqHEYjvm5+frPVpCFsw+gEPylgtAL5iZPUdS1Wb4EwOg6/EKoqDWiAhf8WSMb/jlZ/hI+XmTgEpq3bp11lAuYGScKPxjD7Q2S2toVsmidhHnh7W2b9+O3siFkVB0Iv4bBsMz2EDMopVJTUoRuRDD1A/9cUusDg1AIFwvG8zsTLjAM8kTWK/KpSCN3CUdBCiTGfEF11xzDfFdLqIu+UcuJHPQ67rrrqOJWoErmzZt0tQYAA4pxQSfffaZR+W2EHz27NmB9S5alv/uQviTmCWnvbgBVHn27Fn9npbA6uvXr0fv+HxrFGjZ63/wqCxh9+7dojuzW5M64DE3PdcRiVjs74doYu9iLSyqNbUJ2xcSYYAUAZicScXkIhifKJMmyfOYlD7mj47obP3PKnQmPWcn/PrrrzRdf/31Mri0Ygg8jfmOF1y8+eabbQMZJoDiUIcOUn0bSnLSYvYtq2ZSJrrxxhvhZUiHcw4pBcg2JEmE7G16qT/++GPx4sWsEK1BC2sTy2B/oJ1t27ZBGqPl/w8SvcNIYhZODo+YpWCrJsNHMoopbGDrtBGVQUwLMaN4TbnRBAzGB+DPgvwXFOaA1dXVthsagT/44AOiDCSA7taExlChDeckEz333HN9+vQhVPH96NGjuArSdvOFBfpDPqEdTVu2bLGKh3uDKDI4n2+99RZh1DbTZUY6ExOJtv4hokmhWb0MYwSd7AqcUwpA5EvqXzUEeKdHOIFM7AZiXGZmphygm6cG4vb37NkD4dhh6Av+mUzyqFfAuAUto0cuUjNDYn0aC3CHUKGmpsaWCvPnz5cH7/LnK6+8wo4XClq7YULqNQIBIcb/cawtmI4tLj/u8IesiGqfdNh8GCe237x5M9dzc3NlIrQBVzA5rU8++SSOBH9prUUgAbEJ/yE72Sr5vHnzzHcGvepwnCi5du1aMYHIAMjqmAJNonNqBds9YPiCsn61LTinFJbDPUpZ/uijj+rNPoi4xcXFgwYNwg9dVP/fDPXJ2qSPKTdDQTuIxchwq7CwsKysDB9GPYITNh0P+m1NC4ZSxOeff25989WERx23EmfNqSVFpSizHtgYSmzCq/xTv9Y8ogZGYF0YVW9QYEZ2EQYmNZG3G8QHoBA8NFm5KYBHvaSAs6EPlGIrompTBgQmfaY/N2onos0KVvLxBXmgoFl80CrOiRHkXrOzW3BOKZZEqkv1ge0D11+GOmGXOpZlnDp1CtLU1tYKq2RJ1ttx5lAKDrFsNMtOIiiY/wqirq6O1sDTSTBt8ntcw+wETQSWeaUVPkHZZcuWeRSkJ6rHW+DqiBr+1GwN1JVm8aGBQajyWEhsbCwR/KWXXsKdHDhwAEdIycaiZGoRjGqLFBOntXr1atykLDxUyFAkqXFxccy7cePGNWvWMBrLx1X7Bzu34JxSkvkSNeDK1q1b9WYf6IZ1cQxsenabR534LVmyhDxs+fLlpKVUvEQ6WaGYmd0sL2OYWpYNLbfDCetJYGvAfb7xxhv+bGBqHKGZZjEvcxUVFSEhsRV14yHYx+a5X5sTmWAo1igptj8YjViGunCf7BMiHZGLT5yQ/GrNXKxHvcRMcKcn1QzrdWx+GRMlszS8I/5YTj79N5uLcE4pAbZhB2A/yeY8KvUxfDwwlGl79+5t5p4C+hDgYVVMTAxqDd4TcOOqVavghN7gg8zCaGxKrQ4QkPbiGLRYxl14TRxMdnY2kQIbyHKsfdqEVz2bkoeY4iHkujxiI+hjV6oB4cdvv/1GRiVnkv5HGIa6i564kwBJRTAQ6vDJdEeOHAn/zeM2ES6lUNYXX3zBFicwsUFXrlwJP6QAfu+99zBSVFQUkevLL7+01l8EJq9KHjEkavX4vePRGuj2+OOPs8vlFiukg0fBUOdAuE/bxyljxozR6OL1PY+Te81TgFBZtWjRInJ/M/URwcTFEutpamhouOj7Mao0mZJrQF0XFESkcCCUZcAg64wwES6lDMUq9hMppzx7IgfCJxGzBw4cSEJAXAueMW3Co35AQS6CdoSXXCSAMi9JLk6C4GIeWyMGjso6tVfxuKl93L7wg1yYDSZPqyTjrqyshEzR0dEkTMJd/c6rCy5QyoR4eFJOlLtv3z5KXyPsB0ZWNKtyZsWKFQkJCXl5eaWlpT///DMcgmE4Qmp+8g/SIApsEl4hNOkIiZo+ULsBCXfu3El6xOxsKipWPol3iIcvt9ZiVzFco5S4cVhlOnO5YkYTV9Ckqm5oROxj65P45+TkbNq0yfy3MMxYUlKCp0xKSurZsyd1XMc7hg0bNiAbhTppIp9I+/zzzxMNQw2jVyhco1SHQSiCC8RFeXzVgAYJtQK9rf0hmYB8uaT+Hbze46rGfwGsfIKjxnvAIwAAAABJRU5ErkJggg==

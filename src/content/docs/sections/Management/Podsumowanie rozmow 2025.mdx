---
title: Podsumowanie rozmów 2025
description: Podsumowanie rozmów z członkami sekcji Management w 2025 roku
---

## TL;DR

**1. Najważniejsze obserwacje i wnioski**

- Brak standaryzacji i procesów
- Problematyczne wdrożenia do projektów
- Komunikacja i struktura zarządu
- Niedobory w wiedzy i szkoleniach
- Brak czytelnego podziału ról w projektach
- Pozytywne aspekty:
  - Zaangażowanie liderów projektów i wspólne integracje (spotkania, hackathony).
  - Wiele osób deklaruje chęć dalszego rozwoju i przyjęcia większej odpowiedzialności.

**2. Rzeczy do poprawy**

1. Standaryzacja procesów
   - Jasne zasady przyjmowania nowych (kryteria, decyzje).
   - Metodyka prowadzenia projektów (kamienie milowe, taski, role, raportowanie).
2. Lepsze wdrożenia i szkolenia
   - Warsztaty dla nowych (narzędzia, podstawy PM).
   - Przygotowanie krótkich case studies pokazujących planowanie i dokumentację.
3. Poprawa przepływu informacji
   - Określenie odpowiedzialności za komunikację.
   - Spójne zasady przekazywania wiedzy (np. dokumentacja w jednym miejscu).
4. Wyraźne definiowanie ról w projektach
   - Jasny zakres obowiązków PM, PO, TL.
   - Unikanie pokrywania się zadań lub braku odpowiedzialności.
5. Wsparcie dla nowych PM/PO
   - Pomoc techniczna i mentoring.
   - Wprowadzenie tandemów (współpraca dwóch osób na kluczowych rolach).

**3. Co poszło dobrze**

- Zaangażowanie i chęć działania (liczne pomysły na usprawnienia).
- Wzajemne wsparcie i docenianie (np. Wakacyjne Wyzwanie, Solvro Talks).
- Integracje i wydarzenia (hackathony, spotkania stacjonarne).
- Perspektywy rozwoju (chęć podejmowania ról PM/PO/TL i udziału w nowych inicjatywach).

## Pełne podsumowanie

### 1. Najważniejsze obserwacje i wnioski

- **Brak standaryzacji i procesów:** Potrzeba ujednolicenia procedur. Przykładem było często wdrażanie nowych członków, przydzielania zadań, wyznaczania ról oraz definiowania zakresu odpowiedzialności w projektach.
- **Problematyczne wdrożenia do projektów:** Pojawiają się sygnały o chaotycznym przydzielaniu zadań i braku jasnych wytycznych, co skutkuje jazdą bez trzymanki. Często nie ma przejrzystości co do celu i kierunku, w jakim ma zmierzać dany projekt.
- **Komunikacja i struktura zarządu:** Wskazywano na rozbieżności w intensywności działań członków oraz brak jasnego przepływu informacji (nie zawsze wiadomo, kto jest odpowiedzialny za co). Komunikacja spraw zarządowych powinna być bardziej otwarta.
- **Niedobory w wiedzy i szkoleniach:** Podkreślano potrzebę dodatkowego wsparcia, zarówno w obszarach technicznych (szczególnie dla osób mniej doświadczonych), jak i w kwestiach managerskich:
  - planowanie projektu,
  - wyznaczanie kamieni milowych,
  - zarządzanie zadaniami na GitHubie.
- **Brak czytelnego podziału ról w projektach:** Pojawiają się niejasności dotyczące tego, kto pełni funkcję PM, PO, odpowiada za komunikację itp. Niektóre osoby czuły się zagubione w swoich obowiązkach, nie mając jasno określonego zakresu zadań.
- **Pozytywne aspekty:**
  - Uznanie dla zaangażowania poszczególnych osób, które pociągnęły projekty i wspierały innych. Szczególnie:
  - Dobrze oceniane integracje stacjonarne (spotkania przy bilardzie, wspólne hackathony), które poprawiają relacje i atmosferę w zespole.
  - Duża część osób sygnalizuje chęć rozwoju i przejęcia większej odpowiedzialności – np. w roli PM lub w innych funkcjach związanych z zarządzaniem projektami. (Każdy też miał mniej czy bardziej rozbudowany plan na siebie.)

### 2. Rzeczy do poprawy

1. **Standaryzacja procesów**
   - Ustalenie jasnych zasad przyjmowania nowych członków (kto decyduje, jakie są kryteria).
   - Określenie metodyki prowadzenia projektów: kamienie milowe, taski w GitHubie, role w zespole, sposoby raportowania postępów.
2. **Lepsze wdrożenia i szkolenia**
   - Organizacja wstępnych warsztatów dla nowych osób (wprowadzenie do wykorzystywanych narzędzi i podstaw PM).
   - Przygotowanie case studies – krótkich, praktycznych ćwiczeń, które pokazują, jak planować oraz dokumentować projekt.
3. **Poprawa przepływu informacji**
   - Ustalenie, kto w zarządzie (lub w sekcji Management) zajmuje się komunikacją między zespołami i pilnuje realizacji najważniejszych inicjatyw.
   - Opracowanie spójnych zasad przekazywania wiedzy (np. poprzez [docs.solvro.pl](http://docs.solvro.pl) lub [google drive](http://google.drive) ).
4. **Wyraźne definiowanie ról w projektach**
   - Jednoznaczne określenie obowiązków i obszaru decyzyjności dla PM, PO, TL.
   - Unikanie sytuacji, w których kilka osób nieświadomie pokrywa się w zadaniach lub żadna nie chce wziąć za nie odpowiedzialności.
5. **Wsparcie dla osób chcących się rozwijać w roli PM / PO**
   - Zapewnienie pomocy technicznej i merytorycznej (zwłaszcza dla tych, którzy dopiero stawiają pierwsze kroki w zarządzaniu).
   - Oferowanie mentoringu lub współpracy w duecie, szczególnie gdy ktoś waha się, czy objąć funkcję PM. Warto rozważyć wprowadzenie tandemów w KAŻDYM projekcie.

### 3. Co poszło dobrze

- **Zaangażowanie i chęć ludzi do działania:** Mimo pewnego chaosu w strukturach, wiele osób wykazuje inicjatywę i kreatywność. Mamy dużo pomysłów na usprawnienia!
- **Wzajemne wsparcie i docenianie:** Wzajemna motywacja i dzielenie się wiedzą zadziałało u nas bardzo dobrze poprzez Wakacyjne Wyzwanie i Solvro Talks. Powinno pojawiać się więcej takich inicjatyw.
- **Integracje i wydarzenia:** Wspólne hackathony, spotkania stacjonarne koła i wszelakiego rodzaju integracje dobrze wpływają na więzi w kole i motywację.
- **Perspektywy rozwoju:** Wszyscy deklarują dalszą chęć rozwoju w naszym kole zarówno na pozycjach PM/PO/TL, jak i w innych sekcjach.

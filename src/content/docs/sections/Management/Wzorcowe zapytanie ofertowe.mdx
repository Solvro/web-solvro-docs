---
title: Wzorzec zapytania ofertowego
description: Wzorzec zapytania ofertowego wraz z konkretnym przykładem
---

import { Card } from "@astrojs/starlight/components";

## Czym jest zapytanie ofertowe?

**Zapytanie ofertowe** to zwięzły dokument kierowany do potencjalnych wykonawców lub dostawców, w którym określamy, co zamierzamy nabyć (np. produkt) i prosimy o wycenę wraz z przedstawieniem warunków (np. kosztu).

## Gdzie szukać informacji?

Na [stronie Działu Wsparcia Aktywności Studenckiej](https://dwas.pwr.edu.pl/finansowanie/dokumenty-i-wzory-wnioskow) można znaleźć wzorcowe zapytanie ofertowe do podmiotu zewnętrznego w [prezentacji „Szkolenie dotyczące finansowania działalności studenckiej i doktoranckiej.”](https://dwas.pwr.edu.pl/fcp/VGBUKOQtTKlQhbx08SlkTUQBAUWRuHQwFDBoIVURNWH9TFVZpCFghUHcKVigEQUw/_users/code_RCFYOKhZDNlk0HgciEQFQD0cZEm14XR0VG2sEVRNZCiE/finansowanie_dokumenty/szkolenie_z_finansowania_dzialalnosci_studenckiej_luty_2025.pdf)

W prezentacji zawarto także wytyczne dotyczące zapytań ofertowych, które obowiązują w Politechnice Wrocławskiej.  
Przed przygotowaniem pisma koniecznie zapoznaj się z odpowiednią sekcją prezentacji. Do najważniejszych należą (na luty 2025):

- Koniecznie poinformuj podmiot, że zakup zostanie zrealizowany na podstawie oficjalnego zamówienia z Politechniki Wrocławskiej.
- Zawsze sugeruj odroczony termin płatności przelewem (minimum 14 dni). Unikaj przedpłat jak ognia.

## Wzorcowe zapytanie ofertowe

<Card>
Dzień dobry,<br /><br />

Reprezentuję Koło Naukowe / Agendę Kultury / Organizację Studencką ………… działającą przy Politechnice Wrocławskiej.<br /><br />

Chciałbym/chciałabym zakupić (dokładna nazwa produktu). Bardzo proszę o wycenę ww. produktu/usługi.<br />
Proszę o przygotowanie oferty z uwzględnieniem wszystkich poniższych informacji:

- **Dane firmy** (adres, NIP, numer rachunku bankowego)
- **Cena jednostkowa produktu** (netto, brutto, stawka VAT)
- **Całkowity koszt zamówienia** (netto, brutto, stawka VAT)
- **Dostawa** (np. odbiór osobisty lub informacja o ewentualnych kosztach)
- **Ważność oferty** (np. 30 dni)
- **Forma płatności** (preferowana forma – odroczony przelew 14-dniowy)

<br />
Ze względu na procedury realizacji zamówień w Politechnice Wrocławskiej pragnę zaznaczyć, że zakup powinien być zrealizowany na podstawie oficjalnego zamówienia (dokument potwierdzający z PWr).
</Card>

## Konkretny przykład zapytania

<Card>
<strong>Politechnika Wrocławska, Koło Naukowe Solvro</strong><br />
Wybrzeże Wyspiańskiego 27<br />
50-370 Wrocław, Polska<br />
NIP: 896-000-58-51<br />
14.02.2025

<p align="right">
  <strong>RST sp. z o.o. sp. k.</strong>
  <br />
  ul. Racławicka 2-4
  <br />
  53-146 Wrocław, Polska
</p>

<strong>Szanowni Państwo,</strong>
<br />
<br />

Reprezentuję Strategiczne Koło Naukowe Solvro działające przy Politechnice Wrocławskiej.  
W ramach naszego flagowego projektu <strong>ToPWR</strong> korzystamy z Państwa produktu <strong>AdminJS</strong>,
który doskonale spełnia nasze potrzeby.<br /><br />

W związku z dalszym rozwojem projektu zwracamy się z uprzejmą prośbą o przygotowanie oferty na zakup
rozszerzenia <strong>Relations</strong> do usługi <strong>AdminJS</strong>. Prosimy o uwzględnienie poniższych informacji w ofercie:

- **Dane firmy** (adres, NIP, numer rachunku bankowego)
- **Cena jednostkowa produktu** (netto, brutto, stawka VAT)
- **Całkowity koszt zamówienia** (netto, brutto, stawka VAT)
- **Dostawa** (np. odbiór osobisty lub koszt wysyłki)
- **Ważność oferty** (30 dni)
- **Forma płatności**: jako organizacja z sektora publicznego prosimy o możliwość wystawienia faktury VAT
  z minimum 14-dniowym terminem płatności (zapłata przelewem po otrzymaniu faktury)

<br />
Ze względu na procedury realizacji zamówień w Politechnice Wrocławskiej, zakup
powinien być zrealizowany na podstawie oficjalnego zamówienia (dokument
potwierdzający z PWr).
<br />
<br />

Będziemy wdzięczni za przesłanie oferty w formie elektronicznej w odpowiedzi na tę wiadomość.
Uprzejmie prosimy o przygotowanie oferty do dnia <strong>21.02.2025</strong>.<br /><br />

W razie dodatkowych pytań pozostajemy do dyspozycji pod adresem e-mail lub numerem telefonu:

<strong>+48 123 123 123</strong>.<br />
<br />

Z poważaniem,<br />

<strong>Elek Żelkowski</strong><br />
Product Manager<br />
Koło Naukowe Solvro<br />
Politechnika Wrocławska<br />
+48 123 123 123
</Card>

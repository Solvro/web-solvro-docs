---
title: Opiekun projektu
description: Opis roli Opiekuna Projektu w Solvro
---

## Opiekun Projektu

Opiekun Projektu to doświadczony członek Solvro, który pełni rolę **mentora** oraz **strażnika wizji i kierunku rozwoju projektu**.
Nie jest menedżerem operacyjnym, lecz autorytetem, który dba o to, by projekt był zgodny z celami Koła, utrzymywał sens istnienia i przynosił realną wartość użytkownikom.

> „Opiekun Projektu to kompas - wskazuje kierunek, ale nie prowadzi za rękę.”

Opiekun wspiera zarówno Project Managera, jak i Tech Leada, pomagając im w decyzjach dotyczących priorytetów, długofalowego rozwoju i zgodności z wizją Solvro.
Jest łącznikiem między zespołem projektowym a Zarządem Solvro, zapewniając stabilność, spójność i ciągłość projektu w czasie.

### Umiejętności i cechy

**Umiejętności techniczne i projektowe:**

- Znajomość technologii wykorzystywanych w projekcie co najmniej na poziomie wymaganym wśród członków zespołu
- Zrozumienie procesów zarządzania projektami i metodyk Agile (Scrum, Kanban)
- Umiejętność oceny jakości architektury i produktu końcowego
- Doskonałe zrozumienie dostarczanego produktu

**Umiejętności miękkie:**

- Mentoring i feedback
- Praca w zespole
- Myślenie systemowe i długofalowe
- Umiejętność rozumienia kontekstu organizacyjnego (jak projekt wpisuje się w Solvro)
- Komunikacja interpersonalna i empatia
- Autorytet i zdolność wpływania bez formalnej władzy
- Proaktywność i pomysłowość

### Obowiązki

- Czuwanie nad prawidłowym i zrównoważonym rozwojem projektu
- Doradzanie w kluczowych decyzjach dotyczących wizji, kierunku technologicznego i priorytetów
- Udział w spotkaniach wizji, planowaniach strategicznych oraz (opcjonalnie) sprint review
- Zapewnienie spójności projektu z misją i wartościami Solvro
- Reprezentowanie projektu przed Zarządem i sekcjami Solvro
- Pomoc w ocenie, czy projekt powinien być rozwijany, pivotowany czy zakończony
- Wsparcie PM-a i TL-a w sytuacjach kryzysowych lub konfliktowych

## Uwagi

- Opiekun Projektu **może**, ale nie musi, pełnić równocześnie funkcję Tech Leada lub Project Managera, jeśli posiada odpowiednie kompetencje.
- Rola Opiekuna nie jest operacyjna - jego zadaniem jest **utrzymanie kierunku, a nie kontrola realizacji.**
- W Solvro rola Opiekuna stanowi **most między doświadczeniem a nowym pokoleniem liderów.**

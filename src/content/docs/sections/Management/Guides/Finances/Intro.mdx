---
title: Wprowadzenie do finansowania
description: Jak zarządzamy finansami w kole
---

import { Card } from "@astrojs/starlight/components";

## Jak działamy

Jako Koło Naukowe Solvro działające na Politechnice Wrocławskiej administracyjnie podlegamy pod 2 jednostki. Pierwszą z nich jest Katedra Sztucznej Inteligencji Wydziału Informatyki i Telekomunikacji. Dodatkowo pod koniec 2024 roku otrzymaliśmy tytuł Koła Strategicznego co spowodowało, że podlegamy również pod [Dział Wsparcia Aktywności Studenckiej](https://dwas.pwr.edu.pl).

## DWAS - budżet strategiczny

Dział Wsparcia Aktywności Studenckiej, które koordynuje wszystkie finanse i zakupy, które posiadamy z ramienia PWR. Większość okazji pozyskania tych funduszy jest ogłaszana na https://dwas.pwr.edu.pl/konkursy-i-plebiscyty, dlatego powinniśmy ją na bieżąco śledzić. Źródła wchodzące w skład finansów przetrzymywanych w DWAS:

- Budżet strategiczny
- Pieniądze pozyskane z Katedry
- Pieniądze pozyskane z Wydziału od Dziekana, Prodziekana
- Pieniądze pozyskane od Prorektorów w ramach patronatów
- Projekty grantowe:
  - Unite! SeedFund for Student Activities
  - Fundusz Aktywności Studenckiej FAST z Wrocławskiego Centrum Akademickiego
  - Ministerialny Studenckie koła naukowe tworzą innowacje
  - Ministerialny Wsparcie studentów w zakresie podniesienia ich kompetencji i umiejętności
  - inne jednorazowe lub bardziej niszowe inicjatywy

Wydawanie środków w DWAS jest objęte dużą ilością regulacji, procesów i przepisów, które musimy przestrzegać.

## Manus - budżet szary

Fundacja [Manus](https://manus.pl) działa jako fundacja przy Politechnice Wrocławskiej z misją wsparcia aktywności studenckiej. Jako KN Solvro posiadamy tam własne konto, w którym środki nie wygasają z końcem roku w przeciwności do budżetu w DWAS. Z tego powodu budowanie funduszy w Manusie jest bardzo kuszące z perspektywy rozwoju organizacji. Dodatkowym plusem jest swobodniejsze wydawanie środków niż w DWAS. Nasze konto w Manusie mogą zasilać:

- umowy podpisane z Partnerami
- bezpośrednie wpłaty środków przez członków
- przesunięcia funduszy pomiędzy kołami
- [granty fundacji Manus](https://manus.pl/granty-fundacji-manus/):
  - Śmigło
  - SOS

## Gotówka - tzw. Budżet Czarny

Jest to najbardziej elastyczne źródło finansowania. Może składać się z:

- składek członkowskich
- zapasów logistycznych lub różnic z dofinansowania z zakupów gotówką w kole np. merch, bluzy
- zwroty za kaucję za wyjazdy
- dobrowolne wpłaty

## Barter

Majątek KN Solvro to nie tylko pieniądze. Prawie 50% naszego rocznego budżetu opiera sie na barterze czyli dobrach przekazanych na działalność Koła. W przeszłości były to między innymi:

- serwery fizyczne
- serwery VPS
- laptopy mac
- licencja canva
- licencja figma
- redbulle
- kanapki
- słodycze
- merch
- itd.

Pierwszą myślą w momencie, gdy chcemy coś zakupić powinno być to czy możemy dostać to za darmo albo taniej. Często wystarczy powołać się na naszą studencką działalność non profit, zaoferować promocję i wynegocjować barter. Po więcej informacji jak wywróżyć coś z niczego odsyłam do sekcji Fundraising.

## Podsumowanie

Są to najbardziej typowe źródła finansowania, ale w zależności od podjęcia nowych inicjatyw mogą pojawić się nowe możliwości finansowania i miejsca ich przetrzymywania (np. jednorazowo Unite w CRKiM lub FAST w UMED). To po stronie wszystkich członków jest dbanie o przyszłość organizacji, zaczynanie inicjatyw i projektów oraz wyszukiwanie i angażowanie się w pozyskiwanie finansowania.

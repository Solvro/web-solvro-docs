---
title: Wprowadzenie do finansowania
description: Jak zarządzamy finansami w kole
---

import { Card } from "@astrojs/starlight/components";
import { LinkCard } from "@astrojs/starlight/components";

## Jak działamy

Jako Koło Naukowe Solvro działające na Politechnice Wrocławskiej administracyjnie podlegamy pod 2 jednostki. Pierwszą z nich jest Katedra Sztucznej Inteligencji Wydziału Informatyki i Telekomunikacji. Dodatkowo pod koniec 2024 roku otrzymaliśmy tytuł Koła Strategicznego co spowodowało, że podlegamy również pod [Dział Wsparcia Aktywności Studenckiej](https://dwas.pwr.edu.pl).

## DWAS - budżet strategiczny

Dział Wsparcia Aktywności Studenckiej odpowiada za koordynację wszystkich finansów oraz zakupów realizowanych z ramienia PWR. Większość możliwości pozyskania środków finansowych jest ogłaszana na stronie: https://dwas.pwr.edu.pl/konkursy-i-plebiscyty, dlatego powinniśmy ją na bieżąco śledzić. Źródła finansowania, które są obsługiwane przez DWAS:

- Budżet strategiczny
- Pieniądze pozyskane z Katedry
- Pieniądze pozyskane z Wydziału od Dziekana, Prodziekana
- Pieniądze pozyskane od Prorektorów w ramach patronatów
- Projekty grantowe:
  - Unite! SeedFund for Student Activities
  - Fundusz Aktywności Studenckiej FAST z Wrocławskiego Centrum Akademickiego
  - Ministerialny "Studenckie koła naukowe tworzą innowacje"
  - Ministerialny "Wsparcie studentów w zakresie podniesienia ich kompetencji i umiejętności"
  - inne jednorazowe lub bardziej niszowe inicjatywy

Wydawanie środków w DWAS jest objęte dużą ilością regulacji, procesów i przepisów, których musimy przestrzegać.

<LinkCard
  title="Procedura zakupu z budżetu strategicznego"
  href="/sections/management/processes/purchase-pwr/"
/>

## Fundacja Manus

[Fundacja Manus](https://manus.pl) działa jako fundacja przy Politechnice Wrocławskiej z misją wsparcia aktywności studenckiej. Jako KN Solvro posiadamy tam własne konto, w którym środki nie wygasają z końcem roku (w przeciwieństwie do budżetu w DWAS). Z tego powodu budowanie funduszy w Manusie jest bardzo kuszące z perspektywy rozwoju organizacji. Dodatkowym plusem jest swobodniejsze wydawanie środków niż w DWAS (studenci mogą dostać zwrot na podstawie faktury). Dostęp do budżetu posiadają 2 osoby, które należy zaktualizować po wyborach. Zarządzanie budżetem odbywa się za pomocą platformy [2do2](https://app.2do2.org.pl). Nasze konto w Manusie mogą zasilać:

- środki od partnerów -> kontakt z [Anetą Janek](mailto:aneta.janek@manus.pl),
- bezpośrednie wpłaty środków przez członków -> kontakt z [Magdaleną Lose](mailto:mlose@manus.pl),
- wygrane z konkursów -> kontakt z [Magdaleną Lose](mailto:mlose@manus.pl),
- przesunięcia funduszy pomiędzy kołami -> kontakt z [Katarzyną Szybalską](mailto:kszybalska@manus.pl),
- [granty fundacji Manus](https://manus.pl/granty-fundacji-manus/):
  - Śmigło -> maksymalnie 15 000 zł na naukowy lub społeczny projekt studencki,
  - SOS -> maksymalnie 5 000 zł w sytuacjach kryzysowych.

## Środki własne

Jest to najbardziej elastyczne źródło finansowania. Może składać się z:

- składek członkowskich
- zapasów logistycznych lub różnic z dofinansowania z zakupów gotówką w kole np. merch, bluzy, wyjazdy
- dobrowolnych wpłat

## Barter

Majątek KN Solvro to nie tylko pieniądze. Prawie 50% naszego rocznego budżetu opiera się na barterach czyli dobrach przekazanych na działalność Koła. W przeszłości były to między innymi:

- serwery fizyczne
- serwery VPS
- laptopy mac
- licencja canva
- licencja figma
- redbulle
- kanapki
- słodycze
- merch
- itd.

Pierwszą myślą w momencie, gdy chcemy coś zakupić powinno być pytanie: czy możemy dostać to za darmo albo taniej? Często wystarczy powołać się na naszą studencką działalność non profit, zaoferować promocję i wynegocjować współpracę barterową. Po więcej informacji o tym, jak "zrobić coś z niczego", odsyłam do sekcji Fundraising.

## Podsumowanie

Są to najbardziej typowe źródła finansowania, jednak wraz z podejmowaniem nowych inicjatyw mogą pojawić się kolejne możliwości pozyskiwania środków i miejsca ich przetrzymywania (np. jednorazowo Unite! w CRKiM lub FAST w UMED). Odpowiedzialność za przyszłość organizacji leży po stronie wszystkich członków - to my powinniśmy wspólnie inicjować projekty, szukać nowych możliwości finansowania i angażować się w ich pozyskiwanie.

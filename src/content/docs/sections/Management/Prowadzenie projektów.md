---
title: Prowadzenie projektów
description: Jak prowadzić projekty w KN Solvro od początku do końca.
---

_Podczas działalności w KN Solvro może nadejść moment, że to właśnie **TY** jesteś osobą odpowiedzialną za dany projekt. Zastanawiasz się co dalej i z której strony to ugryźć? Nie martw się, właśnie w tym dokumencie znajdziesz wszystkie informacje jak przeprowadzić projekt w kole od początku do końca. Są tu wypisane wszystkie najważniejsze rzeczy o których należy pamiętać, ale jeśli znasz dodatkowe metody lub projekt wymaga bardziej specyficznego podejścia - droga wolna. Musimy pamiętać, że dobra dokumentacja projektowa i organizacyjna jest podstawą rozwoju i przechowania wiedzy na przyszłe pokolenia._

## Jak zacząć

Zaczynając karierę w kole prawdopodobnie będziesz jednym z uczestników projektu wdrożeniowego. Prędzej czy później on się zakończy i wtedy stoi przed tobą ważna decyzja. Możesz zaangażować się w kolejny projekt jako uczestnik lub lead. Ze stanowisk leada wyróżniamy **Project Managera** oraz **TechLeada**. Przy mniejszych projektach oba te stanowiska mogą być pełnione razem.

Kwestia do jakiego projektu zależy tylko od ciebie. Możesz zostać Leadem projektu wdrożeniowego dla nowej rekrutacji, możesz zostać leadem w obecnym projekcie, gdzie obecny lead nie jest w stanie pełnić już tej roli, ale możesz również zaproponować swój własny innowatorski pomysł na projekt.

W każdym z tych przypadków pierwszy krok to kontakt z zarządem. Mając ogląd na wszystkie projekty w kole pomogą ci jak najlepiej się przygotować do swojej nowej roli. Tak naprawdę czym szybciej tym lepiej, bo od momentu chęci do momentu rozpoczęcia prac programistycznych jeszcze trochę.

## Inicjacja

Na samym początku PM/TechLead tworzy kopię szablonu projektu na dysku w folderze [1. Projekty](https://drive.google.com/drive/u/0/folders/12tfcpChjRGwnzFVz2r_fNj9BmiBe1QWm) nazywając go nazwą roboczą projektu. Od tego momentu wszystkie rzeczy związane z projektem powinny tam być przechowywane.

### Pitch deck

Mając chęci i ogólny koncept projektu pierwszym krokiem jest zrobienie krótkiego **pitch decku** w formie prezentacji na weekly. Pozwoli to zapoznać się wszystkim członkom koła z projektem, a tobie usłyszeć pierwszy feedback samego konceptu. W tym momencie możesz ogłosić również jakie osoby potrzebujesz do swojego projektu i rozpocząć wewnętrzny nabór.

### Spotkanie wizyjne

Po skompletowaniu zespołu zalecamy tzw. **spotkanie wizyjne** w formie dłuższego spotkania stacjonarnego. Jest to pierwszy moment, gdy widzicie się wszyscy razem w nowym składzie, więc jest to idealny moment, żeby się zapoznać. Do umawianie tego i kolejnych spotkań polecamy narzędzia [lettucemeet.com](https://lettucemeet.com/). Jak nazwa “spotkanie wizyjne” wskazuje spotkaliście się, aby ustalić konkretną wizję projektu. Jest nie niezmiernie ważne, aby każdy członek projektu był na “jednej stronie”, wiedział co się dzieje i czuł, że jego punkt widzenia został uwzględniony. Jest to również moment, aby konkretnie ustalić wizję projektu, do kogo ma on trafić i co trzeba uwzględnić. Warto użyć technik typu Design Thinking, business model canvas i inne, których opisy można znaleźć w [Lista wiedzy](https://docs.google.com/spreadsheets/d/1UnjOh5TYgNiFBw9jsM6mJrp68uEdzeW3iIi6Ew0xfgQ/edit#gid=0) w kategorii PM, a szczególnie polecane są [Product_Development_Radek](https://drive.google.com/file/d/1T0JxFln-NmFXM2ZKVJohmhdoV29LCusR/view?usp=drive_link) i [(Design Thinking) Praktyczny przewodnik po procesie CSI_Lab.pdf](https://drive.google.com/file/d/1BBIefle-_3WbqkPQPPEyCA0qi9H6hJ6k/view?usp=drive_link). Po takim spotkaniu zalecana jest integracja. PM i TechLead na podstawie spotkania wizyjnego tworzą kartę projektu.

### Karta projektu

**Karta projektu** jest podstawowym i najważniejszym dokumentem każdego projektu. Ten 1-2 stronicowy dokument zawiera wszystkie najistotniejsze informacje dotyczące przedsięwzięcia wliczając:

- **Nazwę projektu**
- **Project Managera**
- **Tech Leada**
- **Grupę odbiorców** - kto będzie używał efektów naszego projektu?
- **Kontekst** - dlaczego ten projekt powstaje, skąd wziął się pomysł?
- **Cele projektu** - co chcemy osiągnąć za pomocą tego projektu
- **Zakres projektu** - jak jest, jak chcemy żeby było, co w związku z tym robimy
- **Poza zakresem projektu** - czego nie robimy w projekcie
- **Kamienie milowe** - najważniejsze etapy projektu
- **Interesjonariusze** - na kogo rezultaty projektu będą wpływały
- **Wymagania** - dot. technologii, rezultatów, organizacji, itd.
- **Założenia** - jakie warunki przyjmujemy
- **Ograniczenia** - co nas ogranicza w projekcie
- **Zagrożenia** - co może pójść nie tak
- **Szanse** - co dodatkowo możemy zyskać
- **Zespół projektowy** - kogo potrzebujemy i kto bierze udział w projekcie
- **Inne informacje**
- **Changelog** - zmiany uzupełniane w trakcie trwania projektu

W zależności od typu projektu i jego szczególnych wymagań w karcie projektu może znaleźć się więcej lub mniej informacji. Dokument jest tworzony w trakcie/po spotkaniu wizyjnym, gdzie omówione powinny zostać wszystkie jego punkty.

Te kilka informacji pozwoli przechować wiedzę o projekcie przez następne pokolenia oraz w przypadku dłuższych projektów, gdzie skład zespołu zmienia się, szybko wdrożyć nowe osoby w scope projektu.

### Wywiady

W przypadku projektów gdzie jest to możliwe i sensowne dobrą praktyką jest przeprowadzenie **wywiadów** z zdefiniowanymi grupami odbiorców. Musimy pamiętać, że nie robimy aplikacji dla samych siebie, a właśnie dla jakiś odbiorców. To ich potrzeby, pragnienia, bolączki i uwagi musimy wziąć pod uwagę planując funkcjonalności produktu. Więcej na ten temat można przeczytać w poradniku [Jak badać klientów](https://drive.google.com/file/d/1Jn1d-e7nfE7vrp3gYfXPxUg38frwezn0/view?usp=drive_link).

## Planowanie

Na tym etapie przychodzi moment na zaplanowanie pracy. Wiadomo, nie jesteśmy wielkim korpo i staramy się działać zwinnie, więc planowanie skupi się na wypisaniu funkcjonalności jakie chcemy wykonać i rozbicie ich na podstawowe elementy.

### WBS

**Work breakdown structure** może brzmi skomplikowanie, ale to tak naprawdę rozpisany podział pracy. Może również być ukazany graficznie.

Projekt dzielimy na etapy, następnie poszczególne części, a je końcowo rozbijamy na elementy. Pozwoli to zauważyć powtarzające się elementy, albo takie które nie są w sumie zbytnio potrzebne. Największym plusem WBS jest fakt, że określa on scope projektu i jest podstawą do rozpisania poszczególnych tasków. Przykładowy WBS w wersji graficznej znajduje się poniżej:

Więcej na ten temat można znaleźć w dostępnym na dysku poradniku [Podstawy zarządzania projektem i podział prac .pdf](https://drive.google.com/file/d/15jCs7GrDsQ3y9AQQqaP5yoJucIIDBTc8/view?usp=drive_link).

### Analiza MoSCoW

Na początku w każdym projekcie dążymy do wypuszczenia **MVP**, czyli podstawowej wersji, która spełnia nasze podstawowe oczekiwania. W celu przefiltrowania elementów z WBS na takie które są kluczowe, nie kluczowe, niepotrzebne, fajne, ale nie na teraz używa się analizy **MoSCoW**. Symbolizuje on następujące kategorie elementów:

- **M**ust - rzeczy, które muszą być zrobione i są kluczowe dla wypuszczenia projektu
- **S**hould - rzeczy, które powinniśmy zrobić, ale nie są kluczowe w momencie wypuszczenia projektu
- **C**ould - rzeczy, które możemy zrobić, ale nie są kluczowe dla produktu w momencie wypuszczenia ani potem
- **Won't** - rzeczy z których rezygnujemy i nie będziemy robić (kompletnie nie są potrzebne albo są niewykonalne)

Tą względnie prostą metodą możemy w krótkim czasie stwierdzić jakie elementy mają priorytety. Zaleca się przeprowadzić taką analizę z zespołem po omówieniu WBS.

### Technologie

W tym momencie warto porozmawiać z zespołem jakich **technologii** dokładnie będziemy używać. Mogą być one dyktowane unikalnymi wymaganiami projektu, ale również preferencji zespołu. Może akurat chcecie spróbować nowej technologii albo użyć gotowego rozwiązania, które zaoszczędzi wam dużo nudnej pracy.

### Rozpisanie zadań

Jako główną platformę do prowadzenia projektu w kolejnych fazach jest **GitHub**. Każde repozytorium może mieć utworzony projekt, które idealnie integruje się w wszystkimi funkcjonalnościami GitHuba.

Lead jest odpowiedzialny za jego utworzenie, odpowiednie skonfigurowanie pól i milestone oraz rozpisanie zadań wzorując się na WBS. Następnie na spotkaniu z zespołem przypisujemy zadania wg. preferencji ustawiając orientacyjny czas wykonania. Pozwoli to oszacować czas potrzebny na zadanie i status projektu.

Pamiętajmy o jak najbardziej pomocnych opisach zadań najlepiej od razu z linkami/screenami do makiety UI/UX.

Więcej informacji można znaleźć w [Handbooku Githuba](/sections/management/github/)

### Makiety UI/UX

Przyjmując, że projekt posiada interfejs graficzny i jest potrzeba makiet, projekt UX/UI jest kluczowym elementem zapewniającym spójność i przyjemność pracy.

Przy prostych projektach zachęcamy leadów do spróbowania swoich umiejętności graficznych w figmie albo odnalezienie tych umiejętności w członku zespołu. Przy większych projektach oczywiście jest dostępny grafik lub UI/UX designer.

Na tym etapie przychodzi również decyzja wiążąca się z wybranymi technologiami. Jeśli została wybrana biblioteka komponentów lub gotowy szablon jest to kluczowe, aby używać udostępnianych przez nich designów w celu zapewnienia spójności wizualnej.

Dla mniejszych projektów lub takich w fazie początkowej zalecamy używanie identyfikacji wizualnej KN Solvro, dostępnej w folderze [Identyfikacja wizualna](https://drive.google.com/drive/folders/1hiYIxbnN1d_fxJQ0B64u_25r712wur_M?usp=drive_link). W dalszych fazach projektów lub przy większym scopie zalecamy utworzenie osobnej identyfikacji wizualnej całej aplikacji.

Większość informacji dla UI/UX designerów miejmy nadzieję, że już niedługo znajdzie się w Handbooku UI Designera.

## Realizacja

No i cóż, czas start. W tym momencie wiadomo jaki jest zakres pracy. Wszyscy są na jednej stronie i czas zacząć zabawę.

### Praca zwinna i spotkania

Zalecamy cotygodniowe spotkania na których omawiamy zadania do zrobienia i ewentualne problemy i przypisujemy zadania do osób wg. preferencji. Po tym okresie spotykamy się na kolejnym weekly, gdzie omawiamy wprowadzone zmiany, napotkane problemy, obszary do rozwoju i rozpisujemy kolejne zadania.

W zależności od nastawienia zespołu zalecamy stacjonarne comiesięczne spotkania stacjonarne, gdzie szerzej patrzymy na projekt, jak nam się pracuje w zespole i co robimy dalej. Jest to również doskonała okazja do integracji zespołu.  
Na spotkaniach całego koła chwalimy się naszymi osiągnięciami najlepiej prezentując wersję live i zbierając upragniony feedback.

### Code review

**Code review** jest podstawą rozwoju programisty. Pozwala on na przekazanie przez bardziej doświadczonego programistę wiedzy i insightów na danym kodzie do mniej doświadczonego programisty.

Każdy projekt powinien mieć bardziej doświadczoną osobę techniczną (TechLeada), która udziela tego feedbacku w PR.

Więcej na ten temat i jak dobrze używać githuba znajdziemy w nadchodzącym handbooku githuba.

### Solvro Talks

**Solvro Talks** jest inicjatywą mającą na celu szerzenie wiedzy technicznej. Składa się ona z prezentacji oraz posta i może poruszać wszystkie zakresy od napotkanych problemów i jak je rozwiązaliście przez użyliśmy nowej technologii i chcemy pokazać jak się z nią nam pracowało do podsumowania projektu po kluczowej fazie.

Przedstawiane będą one na weekly oraz wybrane na corocznej konferencji W4N WIT-KoN, którego Solvro jest głównym współorganizatorem.

Zachęcamy wszystkich, zarówno jako projekty jak i pojedyncze zespoły na dzielenie się wiedzą, bo tak się rozwijamy.

### Środowisko

Dla projektów, których to dotyczy praca developerska będzie prowadzona na developerskiej wersji naszych serwerów i coolify. Przypisana tam domena to solvro.pl, więc w tej subdomenie będzie znajdować się developerska wersja aplikacji.

### Open Source

Jednym z kierunków do jakich dążymy to tworzenie oprogramowania w stylu **open source**. Pozwala to jeszcze bardziej chwalić się naszymi osiągnięciami, a członkom projektu od razu budować sobie portfolio.

W tym celu musimy pamiętać o jakości kodu, jakim się prezentujemy i nie używaniu assetów, które mogą być problematyczne ze strony prawa.

## Wdrożenie

**Wdrożeniem** nazywamy upublicznienie aplikacji na pewnym etapie pracy. Pierwszym wdrożeniem danej aplikacji będzie jej MVP. W zależności od projektu będzie on promowany w adekwatnym miejscu.

Od tego momentu przechodzimy na tzw. produkcję, gdzie reliability musi być zachowane na bardzo wysokim poziomie. Jeśli nie wcześniej to od tego momentu zalecamy podział branchy na main i dev.

Infrastrukturą wdrożenia będzie zajmował się devops i końcowo produkcyjna aplikacja będzie hostowana na innym serwerze niż developerska. Domena aplikacji produkcyjnej jest subdomeną solvro.pl

Więcej info z deploymentu znajdziesz w [Handbooku Deploymentu](/sections/devops/deployment/).

## Zamknięcie lub dalsza praca

Po wdrożeniu danego etapu oficjalnie go zamykamy. Jest to doskonały moment na uporządkowanie dokumentacji i kodu oraz SolvroTalk na weekly.

### Retrospekcja

Po dłuższym czasie intensywnej pracy i zamknięciu danego etapu istotne jest szczere porozmawianie ze sobą jak nam się wspólnie pracowało. Robi się to w formie **retrospekcji**, czyli stacjonarnego luźnego spotkania gdzie rozmawiamy sobie o tym co poszło dobrze, co poszło źle i co możemy z tym zrobić.

### Co dalej

Jeśli po retrospekcji widzimy, że doskonale się nam pracuje możemy w tym samym składzie brać się za kolejny etap danej aplikacji lub przejście dalej do nowego projektu. Końcowo cykl się zatacza i zaczynamy od początku.

## Myśli końcowe

Przedstawione tu informacje są wskazówką do przeprowadzenia projektu w KN Solvro. Każdy projekt rządzi się swoimi prawami i to właśnie twoim zadaniem jest dopasowanie metod i zarządzania do danej sytuacji. Nie ma metody, która pasuje do wszystkiego, ale wiele z nich jest przetestowanych w świecie zawodowym sposobami na uniknięcie późniejszych nieprzyjemności.

Pamiętajmy, że nie robimy projektu tylko dla siebie, ale dla wspólnoty jaką jest Solvro i PWR. Dlatego istotne jest pozostawienie po sobie solidnej dokumentacji i przekazanie wiedzy na kolejne pokolenia.

### Prezes VII Zarządu KN Solvro

Dawid Linek

---
title: Struktura
sidebar:
  order: 3
description: Struktura organizacyjna KN Solvro
---

import {
  Steps,
  Card,
  CardGrid,
  LinkCard,
  Aside,
} from "@astrojs/starlight/components";

## Koncept

Koło Naukowe Solvro zrzesza obecnie ponad 100 aktywnych członków. Wraz z dynamicznym rozwojem organizacji pojawiło się kluczowe pytanie: jak skutecznie zarządzać tak licznym zespołem i równocześnie dbać o rozwój zarówno umiejętności miękkich, jak i twardych?

Na przestrzeni lat testowaliśmy różne rozwiązania organizacyjne, wyciągając z nich cenne wnioski. Ostatecznie postawiliśmy na strukturę macierzową, która pozwala każdemu członkowi działać jednocześnie w sekcji (gdzie pod opieką doświadczonego przewodniczącego rozwija umiejętności techniczne) oraz w projekcie, w którym te umiejętności przekłada się na praktykę i łączy z doskonaleniem kompetencji miękkich. Co więcej, w każdym projekcie może funkcjonować wiele zespołów z różnych sekcji, dzięki czemu efektywna współpraca i realizacja ambitnych celów stoją otworem przed każdym członkiem Koła.

![](../../../assets/solvro/organizational-structure.png)

<Card title="Aktywny członek" icon="openCollective">
  Aktywnym członkiem KN Solvro jest każda osoba, która w danym semestrze
  zrealizowała co najmniej jedno zadanie operacyjne wyznaczone przez
  przewodniczącego sekcji lub Product Ownera. Aktywni członkowie mają prawo
  głosu podczas walnych zgromadzeń, posiadają dostęp do zasobów koła, mogą
  uczestniczyć w spotkaniach i wyjazdach. Jeśli obowiązek ten nie zostanie
  spełniony, po zakończeniu semestru dana osoba jest usuwana ze struktur i
  zasobów Koła. Wyjątek stanowią członkowie honorowi, którzy – mimo że zachowują
  dostęp do zasobów KN Solvro i mogą uczestniczyć w spotkaniach oraz walnych
  zgromadzeniach to nie posiadają prawa do głosowania.
</Card>

## Sekcje

Każda sekcja posiada swojego przewodniczącego, który posiadając znaczne doświadczone przewodzi działaniom dziedzinowym. Jest w ciągłym kontakcie z liderami zespołów wchodzącymi w skład projektów, a wraz z innymi przewodniczącymi i zarządem wypełnia strategię KN Solvro. Przewodniczący sekcji są powoływani i odwoływani prze zarząd głosem większości.

<Card title="Obowiązki i uprawnienia sekcji" icon="starlight">
- Organizacja wyjazdów na konferencje tematyczne
- Organizacja wyjazdów na wyjazdy tematyczne
- Organizacja szkoleń dla członków sekcji
- Organizacja tematycznych Solvo Talków
- Organizacja integracji dla członków sekcji
- Planowanie kwartalnych celów operacyjnych
- Działania promocyjne sekcji
- Dokumentacja działań sekcji
- Pozyskiwanie partnerów
- Headhunting nowych członków
- Zarządzanie kanałami komunikacji sekcji
- Współpraca z innymi sekcjami
- Wspieranie rozwoju produktów

</Card>

<Card title="Sekcja promocji">
  Marketing, promocja i aktywność w mediach społecznościowych są kluczowe w
  budowaniu rozpoznawalności Koła Naukowego Solvro. Członkowie tej sekcji dbają
  o spójny wizerunek organizacji, planują kampanie informacyjne i reklamowe,
  współpracują z partnerami oraz tworzą materiały promocyjne. Dzięki ich
  zaangażowaniu KN Solvro dociera do coraz szerszego grona odbiorców, wzbudza
  zainteresowanie w środowisku akademickim i poza nim, a także dba o to, by
  wszystkie działania były realizowane w spójnej, atrakcyjnej oprawie.
</Card>

<Card title="Sekcja machine learningu">
  Napędzana innowacją sekcja machine learningu zajmuje się praktycznym
  wdrażaniem metod uczenia maszynowego – od klasycznych algorytmów, przez
  bardziej złożone modele, aż po najnowsze techniki przetwarzania języka
  naturalnego. Głównym językiem programowania jest tutaj Python, który umożliwia
  analizę danych, tworzenie prototypów oraz rozwijanie zaawansowanych rozwiązań
  AI. Grupa dąży do ciągłego poszerzania wiedzy i opracowywania nowych sposobów
  wykorzystania machine learningu w różnych obszarach działalności KN Solvro.
</Card>

<Card title="Sekcja mobile">
  Odpowiedzialna za aplikacje na urządzenia z androidem i ios sekcja mobile
  pracuje w flutterze, aby przenieść nasze rozwiązania na wasze telefony.
</Card>

<Card title="Sekcja frontend">
  Sekcja frontend przenosi wizję i wymagania dotyczące aplikacji KN Solvro
  prosto do przeglądarek użytkowników. Korzystając przede wszystkim z frameworka
  Next.js, jej członkowie tworzą estetyczne, funkcjonalne i responsywne
  interfejsy, które sprawiają, że korzystanie z systemów Koła Naukowego jest
  przyjemne i intuicyjne. Zespół stale eksploruje nowe rozwiązania, aby pozostać
  na czele innowacji w świecie technologii webowych.
</Card>

<Card title="Sekcja backend">
  Pod maską każdej aplikacji KN Solvro pracuje sekcja backend, która – choć
  często niewidoczna dla końcowego użytkownika – odpowiada za sprawne
  gromadzenie, przetwarzanie i udostępnianie danych. Posługując się głównie
  Node.js, specjaliści tworzą kluczowe elementy architektury, umożliwiające
  szybką i niezawodną komunikację między serwerami a klientami.
</Card>

<Card title="Sekcja devops">
  Sekcja devops stanowi fundament działalności Koła Naukowego Solvro, dbając o
  serwery, konfigurację, ciągłą integrację i wdrażanie (CI/CD) oraz skalowalność
  rozwiązań. Działając „w cieniu”, jej członkowie czuwają nad niezawodnością i
  dostępnością całej infrastruktury, tak aby aplikacje i usługi KN Solvro
  docierały do użytkowników bez przestojów czy problemów. Dbanie o nowoczesne
  procesy wdrożeniowe, utrzymanie fizycznych serwerów i architekturę chmurową to
  jedne z najważniejszych elementów ich pracy.
</Card>

<Card title="Sekcja UI/UX">
  Wszelkie aspekty wizualne i sposób, w jaki użytkownik korzysta z aplikacji KN
  Solvro, są efektem pracy sekcji UI/UX. Zespół tworzy spójne makiety i designy,
  a także opracowuje wytyczne projektowe, które przekładane są później na realne
  produkty. Dzięki ich kreatywnemu podejściu i dbałości o detale, rozwiązania
  Koła Naukowego są nie tylko funkcjonalne, ale również estetyczne i przyjemne w
  użytkowaniu.
</Card>

<Card title="Sekcja zarządzania">
  Sekcja zarządzania skupia osoby zainteresowane zarządzaniem i Product Ownerów,
  dla których priorytetem jest skuteczne prowadzenie projektów i rozwoju
  inicjatyw KN Solvro. Zespół czuwa nad terminową realizacją zadań, klarowną
  komunikacją i harmonijną współpracą pomiędzy wszystkimi sekcjami. Ważnym
  elementem ich działalności jest także rozwijanie umiejętności miękkich, takich
  jak przywództwo i organizacja pracy, które pozwalają na efektywne zarządzanie
  każdym aspektem funkcjonowania Koła.
</Card>
## Produkty

Todo

## Inne organy

<LinkCard
  title="Zarząd"
  href="/solvro/vii_board"
  description="Zarząd to główny organ decyzyjny Koła Naukowego Solvro, odpowiedzialny za strategiczne planowanie i nadzór nad wszystkimi działaniami organizacji. W jego skład wchodzą 3 osoby, gdzie na czele z Prezesem Zarządu tworzę Executive Board. Zarząd dba o koordynowanie prac przewodniczących sekcji i produktów, ustala główne kierunki rozwoju KN Solvro oraz podejmuje decyzje dotyczące budżetu i współpracy z partnerami. Poprzez ścisłą współpracę z innymi sekcjami i organami koła, Zarząd zapewnia spójność działań i dba o długofalowy rozwój organizacji."
/>
<LinkCard
  title="Opiekun"
  href="https://wit.pwr.edu.pl/wydzial/struktura-organizacyjna/pracownicy/piotr-syga"
  description="Dr. inż. Piotr Syga będący pracownikiem uczelni, pełni rolę mentora dla Koła Naukowego Solvro. Wspiera studentów swoją wiedzą i doświadczeniem, kierując ich na właściwe ścieżki rozwoju, a także pomaga im w nawiązywaniu kontaktów naukowych i biznesowych. Pełniąc funkcję łącznika z władzami uczelni, opiekun czuwa nad utrzymaniem wysokiej jakości działania oraz dba o zachowanie standardów naukowych i etycznych."
/>
<LinkCard
  title="Członkowie honorowi"
  href="https://solvro.pwr.edu.pl/team/"
  description="Członkowie honorowi to wyróżnione osoby, które poprzez swój wkład w działalność KN Solvro zasłużyły na specjalne uznanie. Status otrzymuje się na koniec swojej działalności w KN Solvro pod warunkiem aktywnej wieloletniej działalności. Tytuł uprawnia do dostępu do zasobów koła po zakończeniu aktywnej działalności. Nadanie statusu członka honorowego jest wyrazem wdzięczności i uznania dla kluczowych postaci, które wspierały Koło Naukowe i wniosły istotny wkład w jego historię."
/>
<Card title="Walne zgromadzenie">
  Walne zgromadzenie stanowi najwyższą władzę w strukturze Koła Naukowego
  Solvro, w której każdy członek aktywny ma prawo głosu. Jest to forum, na
  którym podejmuje się najważniejsze decyzje dotyczące funkcjonowania i
  przyszłości organizacji – między innymi przyjmuje sprawozdania Zarządu, wybór
  nowego Zarządu czy wprowadza zmiany w regulaminie. Walne zgromadzenie
  zwoływane jest regularnie przynajmniej raz na rok działalności, a uczestnictwo
  w nim daje możliwość realnego wpływu na rozwój KN Solvro oraz integrację
  społeczności koła.
</Card>
<Card title="Komisja rewizyjna">
  Komisja rewizyjna jest organem kontrolnym Koła Naukowego Solvro, który
  weryfikuje poprawność działań Zarządu, przestrzeganie statutu oraz prawidłowe
  gospodarowanie środkami finansowymi. Jej członkowie, niezależni od władz
  wykonawczych, przeprowadzają audyty i kontrole wewnętrzne, by zapewnić
  rzetelność prowadzonych operacji. Dzięki pracy komisji rewizyjnej organizacja
  utrzymuje wysoki standard funkcjonowania, a członkowie KN Solvro mają
  gwarancję transparentności i odpowiedzialności za podejmowane decyzje.
  Członkami Komisji rewizyjnej zazwyczaj zostają bardzo doświadczeni członkowie
  po pełnieniu funkcji przewodniczącego lub zarządu. Jest to jedyny organ w
  którym może działać członek honorowy.
</Card>

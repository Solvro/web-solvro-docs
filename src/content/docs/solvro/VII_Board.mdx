---
title: VII Zarząd 24/25
sidebar:
  order: 2
description: Roczny plan działania VII Zarządu KN Solvro
---

import {
  Steps,
  Card,
  CardGrid,
  LinkCard,
  Aside,
} from "@astrojs/starlight/components";

## Skład

<CardGrid>
  <Card title="Dawid Linek">
  Łącząc w sobie pasję do informatyki i zarządzania podczas wiosennych wyborów został wybrany Prezesem VII Zarządu. Fan Laravela, ale jest również obyty z innymi technologiami. Lubi gotowanie, narty i dokumentację :)
  </Card>
  ![Uśmiechnięty Dawid Linek patrzący wprost w obiektyw](../../../assets/people/dawid_linek.jpg)
<Card title="Szymon Kowaliński">Wiceprezes VII Zarządu. W Solvro przewodzi sekcją Mobile i zaraża innych pasją do Fluttera, choć nie jest to jedyna technologia na jego tech stacku. Trenuje wioślarstwo i robienie code review na czas.</Card>
  ![Poważny Szymek patrzący w obiektyw](../../../assets/people/szymon_kowalinski.png)

  <Card title="Wiktoria Mróz">Przed objęciem funkcji Wiceprezeski VII Zarządu pełniła rolę Przewodniczącej Młodzieżowej Rady Miejskiej, a także uzyskała stypendium dla Dziewczyn w STEM. Obecnie rozwija się w obszarze Machine Learning. Lubi quizy i teleturniej Jeden z Dziesięciu.</Card>
  ![Wiktoria](../../../assets/people/wiktoria_mroz.jpg)
 
</CardGrid>

## Plan działania

<LinkCard
  title="Strategia KN Solvro"
  href="/solvro/strategy"
  description="Długoterminowy plan strategiczny dyktujący działania KN Solvro."
/>
Ze strategii KN Solvro wyznaczyliśmy następujące cele taktyczne:

### S1. Cyfryzacja życia studenckiego PWR

#### Taktyczny S1.T1: Zbudowanie dostępnej żywej bazy wiedzy o Politechnice Wrocławskiej

Głównie za pomocą marki ToPWR chcemy zbudować bazę wiedzy o naszej uczelni.
Otwierając ją na aktualizacje przez inne jednostki, chcemy stać się najaktualniejszym uporządkowanym źródłem informacji o życiu studenckim PWR.

#### Taktyczny S1.T2: Umożliwienie prostego spersonalizowanego dostępu do danych o Politechnice Wrocławskiej

Realizując S1.T1. jesteśmy świadomi, że zgromadzenie ogromnych ilości informacji sprawi, że ich przyswojenie przez przeciętnego studenta będzie niemal niemożliwe.
Tworząc aplikacje, API i innowacyjne rozwiązania AI chcemy zapewnić przystępny dostęp do potrzebnych informacji o PWR.

#### Taktyczny S1.T3: Aplikacje przez studentów dla studentów

Rozwiązania IT są istotnym elementem podczas cyfryzacji życia studenckiego na Politechnice Wrocławskiej.
Naszym celem jest pomoc studentom poprzez tworzenie aplikacji webowych, mobilnych oraz innych końcowych rozwiązań, które znajdują zastosowanie w ich codziennym życiu.

### S2. Wspomaganie studentów w zakresie IT

#### Taktyczny S2.T1: Regularny cykl wydarzeń

Organizacja regularnych wydarzeń, takich jak "Solvro Talk" prowadzone przez członków, "Solvro Talk z praktykiem" oraz coroczna konferencja WITKoN, pozwala na rozwój zarówno uczestników, jak i społeczności akademickiej.
Wydarzenia te integrują studentów, promują wymianę wiedzy oraz umacniają wizerunek KN Solvro jako organizacji wspierającej edukację i innowację w IT.

#### Taktyczny S2.T2: Dostępna infrastruktura IT

Zapewnienie dostępu do infrastruktury IT, takiej jak własne serwery, kredyty obliczeniowe czy procedury dzielenia się zasobami, wspiera rozwój projektów studenckich i inicjatyw technologicznych.
Infrastruktura ta umożliwia studentom zdobywanie praktycznych umiejętności, ułatwia realizację projektów i wzmacnia technologiczną bazę uczelni.
Wiedząc jak ciężko jest uzyskać moc obliczeniową, we współpracy z administracją i władzami Politechniki Wrocławskiej chcemy utworzyć drogę do łatwego pozyskania potrzebnych zasobów.

#### Taktyczny S2.T3: Łącznik w zakresie IT dla innych organizacji

KN Solvro odgrywa rolę pośrednika w zakresie IT, oferując doradztwo techniczne, wsparcie w realizacji projektów oraz organizację szkoleń z umiejętności twardych dla innych organizacji studenckich.
Dzięki temu promujemy współpracę między jednostkami, podnosimy poziom kompetencji technologicznych na uczelni i wspieramy społeczność akademicką w realizacji jej celów.

### S3. Stabilny wzrost i działanie KN Solvro

#### Taktyczny S3.T1: Budowa kultury organizacyjnej

Tworzenie silnej kultury organizacyjnej poprzez integracje, spotkania, system nagród i wyróżnień dla członków motywuje do zaangażowania i buduje przyjazne środowisko.
Dzięki temu organizacja rozwija się nie tylko technologicznie, ale także pod względem relacji i współpracy między członkami.

#### Taktyczny S3.T2: Przekazywanie wiedzy i kompetencji

Przekazywanie wiedzy i kompetencji w KN Solvro opiera się na systematycznych wewnętrznych szkoleniach rozwijających zarówno umiejętności techniczne, jak i miękkie, co wspiera rozwój członków i utrzymanie wysokich standardów działania.
System rodzica, obejmujący mentoring i indywidualne wsparcie, ułatwia nowym członkom wdrożenie się w organizację i budowanie relacji.
Równocześnie, kompleksowa i aktualizowana dokumentacja projektów oraz procesów operacyjnych zapewnia płynne przejmowanie obowiązków, minimalizując ryzyko utraty kluczowej wiedzy organizacyjnej.

#### Taktyczny S3.T3: Pozytywny i popularny zewnętrzny obraz KN Solvro

Poprzez uczestnictwo w wydarzeniach, promowanie organizacji za pomocą gadżetów i efektywnych kampanii marketingowych oraz nawiązywanie relacji z interesariuszami KN Solvro buduje rozpoznawalność i reputację jako lider wśród kół naukowych.
Dzięki temu przyciągamy nowych członków, partnerów i możliwości rozwoju. Przez nasze akcje na scenie krakowej i międzynarodowej reprezentujemy Politechnikę Wrocławską jako hub innowacyjności.

## SWOT

<CardGrid>
<Card title="Mocne strony" icon="star"> 
  <details>
    <summary>Adaptacja i dynamika</summary>
    KN Solvro działa zwinnie, potrafiąc dostosować się do warunków zewnętrznych. 
    Bieżące nadzorowanie działań i wydarzeń zarówno wewnętrznych, jak i zewnętrznych, 
    wraz z przekazywaniem uprawnień do reagowania niżej, pozwala elastycznie 
    reagować na zmieniające się otoczenie.
  </details>
  <details>
    <summary>Profesjonalizm zaangażowanych osób</summary>
    Część członków KN Solvro posiada znaczne doświadczenie zawodowe, które chętnie 
    przekazują dalej. Warto podczas rekrutacji zwracać uwagę na osoby nie tylko z 
    dużymi umiejętnościami technicznymi, ale także na te z rozwiniętymi 
    kompetencjami miękkimi.
  </details>
  <details>
    <summary>Popularność</summary>
    Dzięki tworzonym aplikacjom i aktywnościom, KN Solvro jest rozpoznawalne szeroko poza 
    Wydziałem Informatyki i Telekomunikacji. Realizacja kolejnych inicjatyw
    dodatkowo umocni wizerunek Koła i zwiększy jego zasięg.
  </details>
  <details>
    <summary>Wielodziedzinowość</summary>
    KN Solvro zrzesza pasjonatów z różnych dziedzin, łącząc najpopularniejsze technologie 
    (m.in. frontend, backend, mobile, machine learning). Takie połączenie specjalizacji 
    pozwala na tworzenie kompleksowych i innowacyjnych rozwiązań w środowisku akademickim.
  </details>
</Card>

<Card title="Słabe strony" icon="warning">
  <details>
    <summary>Skala</summary>
    Dynamiczny rozwój i wzrost liczby członków (ponad 100 w 7 sekcjach na
    listopad 2024) może prowadzić do problemów z komunikacją i zarządzaniem.
    Należy dążyć do usprawnienia wymiany informacji i procesów organizacyjnych.
  </details>
  <details>
    <summary>Przeciążenie poszczególnych członków</summary>
    Często to najbardziej doświadczeni członkowie są odpowiedzialni za kilka
    projektów naraz, co prowadzi do wypalenia. Warto wdrożyć narzędzia do
    rozdzielania zadań, a także zadbać o priorytetyzację i delegowanie.
  </details>
  <details>
    <summary>Umiejętności miękkie</summary>
    Choć studenci posiadają duże umiejętności techniczne, to wciąż istnieje pole
    do rozwoju w zakresie kompetencji miękkich (np. komunikacja, teamwork).
    Rozmowy 1:1, szkolenia oraz integracje mogą wspierać ten obszar.
  </details>
</Card>

<Card title="Szanse" icon="rocket">
  <details>
    <summary>Koło Strategiczne</summary>
    Tytuł Koła Strategicznego Politechniki Wrocławskiej to ogromny prestiż –
    przyciąga potencjalnych partnerów i umożliwia skuteczniejsze pozyskiwanie
    środków zewnętrznych oraz rozwój ambitnych projektów.
  </details>
  <details>
    <summary>Skalowalność</summary>
    Oprogramowanie tworzone przez KN Solvro może osiągnąć duży zasięg na
    uczelni, a nawet poza nią. Wystarczy dobrze zaprojektować i wdrożyć projekt,
    aby dotarł do większości studentów i potencjalnie był wykorzystywany przez
    kolejne roczniki. W przeciwieństwie do projektów fizycznych, oprogramowanie
    można skalować praktycznie w nieskończoność.
  </details>
  <details>
    <summary>Innowacja otwarta</summary>
    Prowadząc otwarte repozytoria (Open Source) i otwartą dokumentację
    projektów, KN Solvro umożliwia innym organizacjom i jednostkom rozwijanie
    dalszych rozwiązań, opierając się na wypracowanych fundamentach.
  </details>
  <details>
    <summary>Współpraca międzywydziałowa</summary>
    Współpraca z innymi wydziałami i jednostkami uczelnianymi (np. Samorząd,
    Biuro Karier, AIP) pozwala na poszerzanie kompetencji i rozwijanie projektów
    z różnych dziedzin oraz pozyskiwanie kolejnych aktywnych członków.
  </details>
  <details>
    <summary>Możliwość rozszerzenia działalności międzynarodowej</summary>
    Udział w hackathonach lub konferencjach za granicą to szansa na nawiązanie
    nowych partnerstw, pozyskanie innowacyjnych pomysłów i zaprezentowanie
    dokonań KN Solvro w szerszej perspektywie, co może prowadzić do dalszych
    prestiżowych projektów międzynarodowych.
  </details>
</Card>

<Card title="Zagrożenia" icon="error">
  <details>
    <summary>Wahania zaangażowania</summary>
    Motywacja członków bywa zmienna, szczególnie w okresach sesji i dużego obciążenia 
    zajęciami. Istotne jest stworzenie warunków sprzyjających długofalowej aktywności.
  </details>
  <details>
    <summary>Wygaszenie się starszych członków</summary>
    Gdy najbardziej doświadczeni członkowie kończą studia, pojawia się ryzyko utraty 
    kluczowego know-how. Wdrożenie systemu przekazywania wiedzy (np. dokumentacja, 
    system rodzica, mentoring) staje się tu kluczowe.
  </details>
  <details>
    <summary>RODO i kwestie prawne</summary>
    Brak odpowiednich zabezpieczeń w projektach (np. brak polityk prywatności, 
    niedopilnowanie kwestii prawnych) może narazić Koło na konsekwencje prawne 
    i utratę zaufania społeczności.
  </details>
    <details>
    <summary>Niejasna i złożona współpraca z Działem Informatyzacji</summary>
    Brak jednolitych procedur i trudności w kontaktach z administracją PWR, a w szczególności Działem Informatyzacji mogą 
    opóźniać realizację projektów i utrudniać wprowadzanie innowacji. Dodatkowo, 
    niewystarczające wsparcie lub niejednoznaczna komunikacja ze strony władz 
    uczelni może spowalniać dalszy rozwój KN Solvro.
  </details>
</Card>
</CardGrid>

## Kluczowe inicjatywy

### I1. Restrukturyzacja KN Solvro

Rozpoczęta w 2024 roku restrukturyzacja ma na celu usprawnienie działania Koła poprzez uporządkowanie ról, procesów i odpowiedzialności.
Każda sfera od struktury organizacyjnej, przez sposoby komunikacji, po prowadzenie projektów i długoterminowy plan strategiczny została przenalizowana i zrestrukturyzowana.
Restrukturyzacja obejmuje także wprowadzenie klarownej ścieżki kariery w Kole – od nowego członka, przez lidera projektu, aż po zarząd.

### I2. Wzięcie udziału w konkursie o Koło Strategiczne Politechniki Wrocławskiej

W ramach programu Koło Strategiczne Politechniki Wrocławskiej, organizacje studenckie z całej uczelni rywalizują o prestiżowy tytuł potwierdzający wyjątkową aktywność i wpływ na środowisko akademickie.
Dla KN Solvro udział w konkursie to nie tylko szansa na dodatkowe finansowanie, ale przede wszystkim na wzmocnienie wizerunku, nawiązanie nowych kontaktów i promocję innowacyjnych projektów w całej społeczności akademickiej.

### I3. Wakacyjne wyzwanie

Wakacyjne wyzwanie to inicjatywa mająca na celu zaangażowanie członków i kandydatów do Koła w okresie przerwy wakacyjnej.
Uczestnicy otrzymują zadania i warsztaty dostosowane do swoich umiejętności (frontend, backend, ML), które pozwalają im rozwinąć się praktycznie, a przy okazji wspólnie realizować mini-projekty.
Dzięki temu rozwiązaniu nowi członkowie jeszcze przed początkiem semestru poznają kulturę KN Solvro i stawiają pierwsze kroki w tworzeniu realnych aplikacji. Pełni to również rolę trzeciej rekrutacji KN Solvro.

### I4. Konferencja Kół Naukowych i Aktywnych Studentów WITKoN 2024

Konferencja WITKoN gromadzi najaktywniejsze organizacje studenckie oraz przedstawicieli władz wydziałowych i uczelnianych. KN Solvro jako jeden z głównych organizatorów i pomysłodawców stawia na warsztaty, prezentacje oraz panele dyskusyjne, które inspirują i integrują środowisko akademickie.
WITKoN jest również idealnym miejscem do wypromowania projektów Koła oraz znalezienia sojuszników lub sponsorów dla przyszłych inicjatyw.

### I5. Rozpoczęcie projektu z fizycznym trwałym efektem (hardware)

W odpowiedzi na potrzebę poszerzenia kompetencji o rozwiązania sprzętowe, KN Solvro planuje wdrożyć projekt hardware’owy w postaci ledowej kostki 3D, która będzie promowała koło stojąc w budynkach Wydziału.
Dzięki takiemu działaniu członkowie Koła mają okazję rozwijać się w obszarach elektroniki i inżynierii, a sama uczelnia zyskuje innowacyjne rozwiązanie widoczne w przestrzeni fizycznej.

### I6. Aktualizacja identyfikacji wizualnej KN Solvro

Mimo, że bazowe kolory i główny kształt logo pozostaną te same, KN Solvro potrzebuje odświeżenia designu, by spójnie odzwierciedlać energię i profesjonalizm Koła.
Kluczowym elementem jest stworzenie ujednoliconych materiałów — od szablonów prezentacji, przez gadżety, aż po plakaty czy posty w social media.
Dzięki temu członkowie i partnerzy mają szybko rozpoznawalne oraz estetycznie spójne elementy graficzne, podkreślające innowacyjny charakter i wieloletnią tradycję KN Solvro, bez rezygnacji ze znanych dotychczas kolorów i logo.

### I7. Zmiana formy rekrutacji

Przyjrzenie się procesowi rekrutacji i zmiany w jej formacie będą miały na celu przyciągnięcie większej liczby zaangażowanych studentów, lepsze rozeznanie w możliwych kandydatach i automatyzację żmudnych procesów.
Powrót do roli rodzica, startowa dokumentacja i sprawny okres wdrożeniowy mają na celu mniejszą rotację utalentowanych członków.

## Działania operacyjne

<LinkCard
  title="Cele operacyjne 25Q1"
  href="https://github.com/orgs/Solvro/projects/3/views/7?filterQuery=iteration%3A25Q1"
/>

## Podsumowanie

<CardGrid>
  <Card title="VII Zarząd">
  Kadencja naszego zarządu była niesamowicie ciekawa. Zaczynając od niszowej organizacji IT w rok udało nam się zbudować największe Koło Naukowe na Politechnice Wrocławskiej, a do tego zdobyć prestiżowy tytuł Strategicznego Koła Naukowego. Z tego miejsca po raz ostatni bardzo dziękuję wszystkim zaangażowanym, bo to właśnie wy jako następne pokolenie ambitnych utalentowanych studentów jesteście naszym największym sukcesem.

Dawid Linek - Prezes VII Zarządu

  </Card>
![Super zarząd razem](../../../assets/people/vii-board.jpg) 
</CardGrid>

### Sprawozdanie planu taktycznego

#### Taktyczny S1.T1: Zbudowanie dostępnej żywej bazy wiedzy o Politechnice Wrocławskiej

W ramach tego celu chcieliśmy zbudować żywą dostępną bazę wiedzy o Politechnice Wrocławskiej. Udało nam się to wykonać głównie za pomocą:

- Marki ToPWR, gdzie gromadzimy dane o parkingach, budynkach, menu i zapełnieniu sks, poradnikach dla nowych osób i wiele więcej.
- W ramach produktu Planer zebraliśmy dane o siatkach godzin oraz ocenach prowadzących.
- W ramach produktu Promochator zebraliśmy dane o pracach dyplomowych i promotorach.

#### Taktyczny S1.T2: Umożliwienie prostego spersonalizowanego dostępu do danych o Politechnice Wrocławskiej

Posiadając dane w powyższej celu chcieliśmy umożliwić przystępne ich przyswojenie. Cel został zrealizowany poprzez:

- Utworzenie API ToPWR, które zostało udostępnione np. Samorzadowi studenckiemu
- Cała aplikacja ToPWR, która przystępnie prezentuje dane o naszej uczelni.
- Promochator, który implementując technologie AI rekomenduje promotorów na podstawie zainteresowań studenta.
- Planer, który pokazuje siatki godzin (i do pewnego czasu opinie) dla danego studenta.
- Testownik, który umożliwiał dostępo do quizów dot. zakresu danego przedmiotu.

#### Taktyczny S1.T3: Aplikacje przez studentów dla studentów

Tworząc aplikacje przez studentów dla studentów podjęliśmy się produktów

- Eventownik
- Planer
- ToPWR
- Testownik
- PromoCHATor
- LedCube\*
- CatchQR\*

\*Projekty zakończone niepowodzeniem

Wśród studentów jesteśmy coraz to bardziej rozpoznawalni, gdzie naszych rozwiązań w 2024 roku używało ponad 30 000 użytkowników, a wyświetlenia idą w setki tysięcy.

#### Taktyczny S2.T1: Regularny cykl wydarzeń

- 21 Solvro Talków
- Konferencja Kół Naukowych i Aktywnych Studentów WITKoN 2024

Solvro organizuje i uczestniczy w wydarzeniach. Niestety z regularnością wyglądało średnio.

#### Taktyczny S2.T2: Dostępna infrastruktura IT

- Pozyskanie ~5k PLN kredytów AWS
- Zbudowanie stacji obliczeniowej o wartości ~10k
- Uzyskanie 2 serwerów w WCSS
- Uzyskanie serwera niezależnego na OVH
- Uzyskanie serwera na SeoHost o wartości ~4k
- Złożenie wniosku strategicznego o serwer

Obecna struktura spełnia wymagania naszych aplikacji i nie odbyło się żadne ubicie serwera ze względu na ruch. Zostały podjęte inicjatywy mające na celu restrukturyzację naszej infrastruktury, ale działania zostały przekazane nowemu zarządowi.

#### Taktyczny S2.T3: Łącznik w zakresie IT dla innych organizacji

- Utrzymanie strony internetowej LEM Wrocław
- Mentorzy i Jury na BEST Hacks 2024
- Konferencja Kół Naukowych i Aktywnych Studentów WITKoN 2024
- Projekt Eventownik
- Aplikacja Juwenalia
- ToPWR

Obecnie wśród organizacji studenckich Solvro ma bardzo dobrą opinie, przez co dostajey coraz to więcej ofert współpracy z coraz to nowszymi kołami.

#### Taktyczny S3.T1: Budowa kultury organizacyjnej

W ramach tego celu pozstał podjęty szereg działań, które końcowo zbudowały zaangażowaną grupę osób w Solvro, które chętnie dzielą się wiedzą i przyczyniają się do rozwoju organizacji. Kilka kluczowych inicjatyw w ramach tego celu zawierało:

- Realizację wlep
- Realizację merchu (bluzy i skarpetki)
- Przeprowadzenie 3 rekrutacji zwiększając liczbę członków z ~30 do 120.
- Realizacja przypinek dla kierowników kończących projekt
- Ustandaryzowanie statusu członka honorowego i wprowadzenie oficjalnego pożegnania wraz z figurką.
- Wprowadzenie co-miesięcznych spotkań stacjonarnych i integracji
- Postawienie na cykliczne stacjonarne spotkania zespołów projektowych
- Uzyskanie biura do spotkań
- Przeprowadzenie ponad 45 cyklcznych weekly
- Zorganizowanie 2 wyjazdów integracyjno-szkoleniowych
- Zwrócenie uwagi na spotkania miękkie typu wizyjne i retrospekcja.
- Wprowadzenie rozmów 1:1 w ramach sekcji
- Reaktywacja systemu rodzica

#### Taktyczny S3.T2: Przekazywanie wiedzy i kompetencji

Za naszej kadencji udało się wprowadzić szereg rozwiązań wspomagających sprawne przekazanie wiedzy i kompetencji, co jest kluczowe do budowania kolejnych pokoleć członków Solvro. Możemy do nich zaliczyć m.in.:

- Restrukturyzacja dysku, maila i githuba
- Sformalizowanie sekcji względem przekazywania umiejętności twardych
- Utworzenie docs.solvro.pl
- 21 Solvro Talks
- Zdobycie kursów i newsletterów technologicznych
- Wakacyjne wyzwanie i kurs "Od zera do backend developera"
- Rozmowy 1:1 i system rodzica
- Hackatony sekcji
- Kompleksowe przekazanie władzy

#### Taktyczny S3.T3: Pozytywny i popularny zewnętrzny obraz KN Solvro

Udało się zbudować popularny obraz KN Solvro, gdzie naszych aplikacji użyło 30K użytkowników oraz osiągnęliśmy 133K wyświetleń na social mediach. Pokazywaliśmy się wszędzie, gdzie tylko się na, a szczególnie:

- Zrealizowaliśmy materiały promocyjne w tym plakaty, rollupy i wlepy
- ~20 razy pojawiliśmy sie na stronie Wydziału Informatyki i Telekomunikacji
- 3 razy pojawiliśmy sie na stronie Politechniki Wrocławskiej
- 7 razy pojawiliśmy się w newsletterze studenckim
- ~100 postów na fb (w tym 11 relacji i dwa filmy)
- ~40 postów na instagramie (z czego ~30 relacji)
- Mieliśmy wystąpienie w radiu luz i innych radiach/gazetach
- Pojawiliśmy się na DAS, WAS, DAWIT, Spotkaniu Choinkowym
- Kilka z Solvro Talkow było otwatych dla studentów
- Konferencja WITKoN
- Redesign strony internetowej KN Solvro
- 8 Prac Naukowych
- Uczestnictwo w PP-RAI 2024 Warszawa
- Uczestnictwo w FlutterCon Europe 2024 Berlin
- Uczestnictwo i wygrana na HackYeah 2024 Kraków
- Uczestnictwo w ML in PL Warszawa
- Uczestnictwo w 4Developers Wrocław
- Uczestnictwo i IDEAHACK IDEAS NCBR Warszawa
- Uczestnictwo w Szlachetnej Paczce 2024 razem z LEM Wrocław
- Zorganizowaliśmy Wakacyjne Wyzwanie Solvro
- W ramach DeepFake Monitor objęliśmy pieczę nad grupą studentów cyberbezpieczeństwa we współpracy z Identt
- Reprezentowaliśmy Solvro w Radzie Uczelnianych Organizacji Studenckich
- ZŁożenie wniosku Unite! Seed Fund
- Złożenie wniosku FAST z Wrocławskiego Centrum Akademickiego
- Nawiązaliśmy dobre kontakty z administracją PWR w tym z Wydziałem W4, Działem Informacyzacji, Centrum Współpracy Międzynarodowej, Działem Wsparcia Aktywności Studenckiej i wiele więcej.
- Zostanie Strategicznym Kołem Naukowym Politechniki Wrocławskiej
